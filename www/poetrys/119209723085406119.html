<!DOCTYPE html>
<html>
    <head>
        <meta charset="utf-8">
        
    
        <title> 光宣杂咏 | 中国近代诗五十五 </title>
        <meta name="author"  content="JackeyGao">
        <meta name="description" content="Wizardzhou, 万物有灵且美.">
        <meta name="keywords"  content="Wizardzhou,, Python, Django, Poem, chinese-poetry">
        <meta http-equiv="X-UA-Compatible" content="IE=edge,chrome=1" />
        <meta name="viewport" content="width=device-width, initial-scale=1">
        <link rel="stylesheet" href="../../assets/global.css?v=3334">
        <link rel="stylesheet" href="../../assets/theme.css">
        <link rel="stylesheet" href="../../assets/semantic/components/site.min.css">
        <link rel="apple-touch-icon" sizes="180x180" href="../../assets/favicon/apple-touch-icon.png">
<link rel="icon" type="image/png" sizes="32x32" href="../../assets/favicon/favicon-32x32.png">
<link rel="icon" type="image/png" sizes="16x16" href="../../assets/favicon/favicon-16x16.png">
<link rel="manifest" href="../../assets/favicon/site.webmanifest">
<link rel="mask-icon" href="../../assets/favicon/safari-pinned-tab.svg" color="#5bbad5">
<link rel="shortcut icon" href="../../assets/favicon/favicon.ico">
<meta name="msapplication-TileColor" content="#da532c">
<meta name="msapplication-config" content="../../assets/favicon/browserconfig.xml">
<meta name="theme-color" content="#ffffff">
    <link rel="stylesheet" href="../../assets/semantic/components/grid.min.css">

    </head>
    
    <body>
        <div id="main" style="background-image: url('../../assets/images/ying.png'); ">
        
<div id="detail" class="ui stackable two column grid">
    <div class="zuo column">
        <div class="cover" style="background-image: url('../../images/img63.jpg');">
            <div class="intro">
                <div class="inner">
                来自: <a href="#" target="blank">互联网</a>
                </div>
            </div>
        </div>
    </div>
    <div class="you column">
        <div class="poetry">
            <div class="inner-wrapper">
                <div class="title">
                    光宣杂咏
                </div>
                <div class="author">
                    冒效鲁
                </div>

                <div class="content" style="padding-left: 1em;">
                     
                     <p>滑稽老子王湘绮，左右逢原两圣童。</p>
                     
                     <p>并世李模工丑诋，较量腹笥究谁雄？开府东南意未伸，一时公望集宗臣。</p>
                     
                     <p>终钦体用为名论，不信南皮是罪人。</p>
                     
                     <p>螺江太傅帝王师，日暮途遥至足悲。</p>
                     
                     <p>今日东风仍作恶，尘封箧衍落花诗。</p>
                     
                     <p>龙阳二易比郊祁，中实纵横思更奇。</p>
                     
                     <p>老去闲情浑未忏，自甘束缚化为丝。</p>
                     
                     <p>众人待我逃何疚，晚托黄冠见本心。</p>
                     
                     <p>诗似牧之工侧艳，谁窥鬓发雪霜侵？老作崇陵种树臣，戊申题句泪纵横。</p>
                     
                     <p>绝伦髯也心难朽，知己周先比赵生。</p>
                     
                     <p>维新百日说康梁，主辱栖栖走四方。</p>
                     
                     <p>陈迹焦岩如隔世，忠文私谥亦堂堂。</p>
                     
                     <p>所忧直纳无穷世，敢死翻馀自在眠。</p>
                     
                     <p>不解茂先渠自聩，散原诗法本游天。</p>
                     
                     <p>经术何曾谢本师，陶庐一老最堪思。</p>
                     
                     <p>度辽皂帽原甘隐，凄绝遗山著史时。</p>
                     
                     <p>远宦终辜国士恩，记揩老泪惜临分。</p>
                     
                     <p>娇儿恰得袁公额，遗稿他年付外孙。</p>
                     
                     <p>世儿枉识旁行字，翻赖严林译宝书。</p>
                     
                     <p>六谒孝陵希顾绛，曲肩龋齿莫讥渠。</p>
                     
                     <p>子西笔不述三苏，元献慵酬六一书。</p>
                     
                     <p>乡里平生要私淑，延翁䃣叟异时趋。</p>
                     
                     <p>手持帝子望门投，负气矜才老未休。</p>
                     
                     <p>三十不官期晚遇，死轻牗下恋他州。</p>
                     
                     <p>白发江湖兴不殊，阉然媚世语宁诬。</p>
                     
                     <p>平生师友都轻负，不负萧家颖士奴。</p>
                     
                     <p>早从言社结诗盟，老去能轻世上名。</p>
                     
                     <p>过眼何曾迷五色，东沤取士得桐城。</p>
                     
                     <p>流芳万口箧中词，比兴阳湖一脉遗。</p>
                     
                     <p>正始雅音成绝响，复堂终不愧宗师。</p>
                     
                     <p>王筠风韵如袁粲，杨恽文章匹马迁。</p>
                     
                     <p>我比瑞安黄学士，百无一似岂能传。</p>
                     
                     <p>裸裎我侧焉能浼，想见坐看云起时。</p>
                     
                     <p>瓠落幸逃砧几厄，西风撼叶作秋悲。</p>
                     
                     <p>直声不惮犯龙鳞，庚子词成鬓已新。</p>
                     
                     <p>竞说四声依片玉，谁知绣梓是功臣。</p>
                     
                     <p>海南豪士邱仓海，淮左佳人周彦升。</p>
                     
                     <p>台鲜沦亡诗卷在，谁从微渐叹坚冰。</p>
                     
                     <p>闲坊夜夜倒春缸，晚翠才人气未降。</p>
                     
                     <p>三十倘酬公辅望，异才奇祸总无双。</p>
                     
                     <p>郁陶天地色悲凉，度陇高吟气益苍。</p>
                     
                     <p>解道群羊去如水，不教敕勒擅穷荒。</p>
                     
                     <p>雅词略近汪容甫，博学差同顾涧蘋。</p>
                     
                     <p>月旦过庭天下喻，北王南李两文人。</p>
                     
                     <p>瘿庵狂者蛰庵狷，二妙才华冠粤东。</p>
                     
                     <p>墓碣明心吴祭酒，刀绳祈死蒋山佣。</p>
                     
                     <p>俞黄孙戴各堂堂，朴学天教百越昌。</p>
                     
                     <p>海内耆儒凋落尽，抠衣恨未拜馀杭。</p>
                     
                </div>


                <div class="meta content">
                    <hr class="line" align="right">
                    <p><a class="link under" href="../../www/list/中国近代诗五十五.html">中国近代诗五十五</a></p>
                    <p></p>
                    <p></p>
                </div>

                
            </div>
        </div>
    </div>
</div>

        <div class="mobile">
            <div id="footer" class="content">
                <div id="jinrishici-tag">水月</div>
                <span id="jinrishici-sentence">掬水月在手，弄花香满衣.</span>
            </div>

            <div class="end content">
                <p>© <a class="link under" href="https://weibo.com/wizardzhou/home">wizardzhou.weibo</a> 2020</p>
            </div>
        </div>
        <a href="http://wizardzhou.gitee.io/poem/" class="home-page" aria-label="View my home">
            <img border="0" src="/images/wizardzhou.png" />
        </a>
        </div>
    </body>
    
    
    <script>
    // 今日诗词
    function jinrishiciLoad () {
        var xhr = new XMLHttpRequest();
        xhr.open('get', 'https://v2.jinrishici.com/one.json');
        xhr.withCredentials = true;
        xhr.onreadystatechange = function () {
          if (xhr.readyState === 4) {
            var data = JSON.parse(xhr.responseText);
            // 处理示例
            var gushici = document.getElementById('jinrishici-sentence');
            gushici.innerText = data.data.content;
            var gushiciTag = document.getElementById('jinrishici-tag');
            if (data.data.matchTags.length > 0) {
                gushiciTag.innerText = data.data.matchTags[0];
            } else {
                gushiciTag.innerText = data.data.origin.author;
            }
          }
        };
        xhr.send();
    }

    jinrishiciLoad()
    </script>
    

</html>