<!DOCTYPE html>
<html>
    <head>
        <meta charset="utf-8">
        
    
        <title> 己未除夕感事，和萝盦、少芗 | 中国近代诗四 </title>
        <meta name="author"  content="JackeyGao">
        <meta name="description" content="Wizardzhou, 万物有灵且美.">
        <meta name="keywords"  content="Wizardzhou,, Python, Django, Poem, chinese-poetry">
        <meta http-equiv="X-UA-Compatible" content="IE=edge,chrome=1" />
        <meta name="viewport" content="width=device-width, initial-scale=1">
        <link rel="stylesheet" href="../../assets/global.css?v=3334">
        <link rel="stylesheet" href="../../assets/theme.css">
        <link rel="stylesheet" href="../../assets/semantic/components/site.min.css">
        <link rel="apple-touch-icon" sizes="180x180" href="../../assets/favicon/apple-touch-icon.png">
<link rel="icon" type="image/png" sizes="32x32" href="../../assets/favicon/favicon-32x32.png">
<link rel="icon" type="image/png" sizes="16x16" href="../../assets/favicon/favicon-16x16.png">
<link rel="manifest" href="../../assets/favicon/site.webmanifest">
<link rel="mask-icon" href="../../assets/favicon/safari-pinned-tab.svg" color="#5bbad5">
<link rel="shortcut icon" href="../../assets/favicon/favicon.ico">
<meta name="msapplication-TileColor" content="#da532c">
<meta name="msapplication-config" content="../../assets/favicon/browserconfig.xml">
<meta name="theme-color" content="#ffffff">
    <link rel="stylesheet" href="../../assets/semantic/components/grid.min.css">

    </head>
    
    <body>
        <div id="main" style="background-image: url('../../assets/images/ying.png'); ">
        
<div id="detail" class="ui stackable two column grid">
    <div class="zuo column">
        <div class="cover" style="background-image: url('../../images/unsplash239.jpg');">
            <div class="intro">
                <div class="inner">
                来自: <a href="https://unsplash.com" target="blank">unsplash</a>
                </div>
            </div>
        </div>
    </div>
    <div class="you column">
        <div class="poetry">
            <div class="inner-wrapper">
                <div class="title">
                    己未除夕感事，和萝盦、少芗
                </div>
                <div class="author">
                    庞俊
                </div>

                <div class="content" style="padding-left: 1em;">
                     
                     <p>落日愁难系，新诗忽起予。</p>
                     
                     <p>信同蠲忿草，肯顾不材樗。</p>
                     
                     <p>惘惘天长醉，悠悠岁易除。</p>
                     
                     <p>一钱吟子美，四壁向相如。</p>
                     
                     <p>呜咽哀孤雁，狰狞笑众狙。</p>
                     
                     <p>胡为思悄悄，只合梦蘧蘧。</p>
                     
                     <p>藩屏何年坏，蓬莱左股虚。</p>
                     
                     <p>駬兵城自誷，钩党酷相屠。</p>
                     
                     <p>不悟萁燃豆，惟忧鼠化鴽。</p>
                     
                     <p>守疆劳祜抗，挟策诩严徐。</p>
                     
                     <p>遂有摸金尉，非无发冢书。</p>
                     
                     <p>妖星缠井络，征路恨崎岖。</p>
                     
                     <p>空应彭亡谶，宁期鲁难纾。</p>
                     
                     <p>治军誇李广，渡水取龙且。</p>
                     
                     <p>扰扰惊传檄，纷纷辍荷锄。</p>
                     
                     <p>可怜饥似虎，岂谓技如驴。</p>
                     
                     <p>乱蜀骄边幅，逃秦走传车。</p>
                     
                     <p>隙成谋李傕，印夺代陈馀。</p>
                     
                     <p>战地收莺粟，纤儿拥隼旟。</p>
                     
                     <p>任人鼾卧榻，本自撞家居。</p>
                     
                     <p>跃马来孙述，联师壮本初。</p>
                     
                     <p>绿林招大盗，白璧致长裾。</p>
                     
                     <p>幕下婵娟舞，军中节钺舒。</p>
                     
                     <p>转粮资煮井，就谷敛烧畬。</p>
                     
                     <p>久戍生虮虱，同居类鼵鵌。</p>
                     
                     <p>忍闻鹬持蚌，但感贼如梳。</p>
                     
                     <p>锦里灰犹黑，遗黎毒遍嘘。</p>
                     
                     <p>燕巢春就树，狗吠夕惊闾。</p>
                     
                     <p>昔闰杨真厄，今来箧免胠。</p>
                     
                     <p>渝歌千帐月，野哭几家墟。</p>
                     
                     <p>割据纡筹策，漂摇叹拮据。</p>
                     
                     <p>游民犹佩犊，治国譬烹鱼。</p>
                     
                     <p>泪眼桑三变，芳辰酒屡疏。</p>
                     
                     <p>堂前歌蟋蟀，海畔避鶢鶋。</p>
                     
                     <p>何可明明掇，聊堪轧轧摅。</p>
                     
                     <p>漏声飘寤寐，烛影照踌躇。</p>
                     
                     <p>觅酒从莲社，看花或笋舆。</p>
                     
                     <p>更栽子猷竹，未乏庾郎蔬。</p>
                     
                     <p>偕隐陶将瞿，躬耕溺伴沮。</p>
                     
                     <p>胸中有佳处，莫羡武陵渔。</p>
                     
                </div>


                <div class="meta content">
                    <hr class="line" align="right">
                    <p><a class="link under" href="../../www/list/中国近代诗四.html">中国近代诗四</a></p>
                    <p></p>
                    <p></p>
                </div>

                
            </div>
        </div>
    </div>
</div>

        <div class="mobile">
            <div id="footer" class="content">
                <div id="jinrishici-tag">水月</div>
                <span id="jinrishici-sentence">掬水月在手，弄花香满衣.</span>
            </div>

            <div class="end content">
                <p>© <a class="link under" href="https://weibo.com/wizardzhou/home">wizardzhou.weibo</a> 2020</p>
            </div>
        </div>
        <a href="http://wizardzhou.gitee.io/poem/" class="home-page" aria-label="View my home">
            <img border="0" src="/images/wizardzhou.png" />
        </a>
        </div>
    </body>
    
    
    <script>
    // 今日诗词
    function jinrishiciLoad () {
        var xhr = new XMLHttpRequest();
        xhr.open('get', 'https://v2.jinrishici.com/one.json');
        xhr.withCredentials = true;
        xhr.onreadystatechange = function () {
          if (xhr.readyState === 4) {
            var data = JSON.parse(xhr.responseText);
            // 处理示例
            var gushici = document.getElementById('jinrishici-sentence');
            gushici.innerText = data.data.content;
            var gushiciTag = document.getElementById('jinrishici-tag');
            if (data.data.matchTags.length > 0) {
                gushiciTag.innerText = data.data.matchTags[0];
            } else {
                gushiciTag.innerText = data.data.origin.author;
            }
          }
        };
        xhr.send();
    }

    jinrishiciLoad()
    </script>
    

</html>