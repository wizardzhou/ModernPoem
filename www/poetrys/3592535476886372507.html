<!DOCTYPE html>
<html>
    <head>
        <meta charset="utf-8">
        
    
        <title> 述哀 | 中国近代诗二 </title>
        <meta name="author"  content="JackeyGao">
        <meta name="description" content="Wizardzhou, 万物有灵且美.">
        <meta name="keywords"  content="Wizardzhou,, Python, Django, Poem, chinese-poetry">
        <meta http-equiv="X-UA-Compatible" content="IE=edge,chrome=1" />
        <meta name="viewport" content="width=device-width, initial-scale=1">
        <link rel="stylesheet" href="../../assets/global.css?v=3334">
        <link rel="stylesheet" href="../../assets/theme.css">
        <link rel="stylesheet" href="../../assets/semantic/components/site.min.css">
        <link rel="apple-touch-icon" sizes="180x180" href="../../assets/favicon/apple-touch-icon.png">
<link rel="icon" type="image/png" sizes="32x32" href="../../assets/favicon/favicon-32x32.png">
<link rel="icon" type="image/png" sizes="16x16" href="../../assets/favicon/favicon-16x16.png">
<link rel="manifest" href="../../assets/favicon/site.webmanifest">
<link rel="mask-icon" href="../../assets/favicon/safari-pinned-tab.svg" color="#5bbad5">
<link rel="shortcut icon" href="../../assets/favicon/favicon.ico">
<meta name="msapplication-TileColor" content="#da532c">
<meta name="msapplication-config" content="../../assets/favicon/browserconfig.xml">
<meta name="theme-color" content="#ffffff">
    <link rel="stylesheet" href="../../assets/semantic/components/grid.min.css">

    </head>
    
    <body>
        <div id="main" style="background-image: url('../../assets/images/ying.png'); ">
        
<div id="detail" class="ui stackable two column grid">
    <div class="zuo column">
        <div class="cover" style="background-image: url('../../images/unsplash258.jpg');">
            <div class="intro">
                <div class="inner">
                来自: <a href="https://unsplash.com" target="blank">unsplash</a>
                </div>
            </div>
        </div>
    </div>
    <div class="you column">
        <div class="poetry">
            <div class="inner-wrapper">
                <div class="title">
                    述哀
                </div>
                <div class="author">
                    陈独秀
                </div>

                <div class="content" style="padding-left: 1em;">
                     
                     <p>死丧人之戚，况为骨肉亲。</p>
                     
                     <p>所丧在远道，孤苦益酸辛。</p>
                     
                     <p>秋风衰劲草，天地何不仁。</p>
                     
                     <p>驾言陟阴岭，川原低暮曛。</p>
                     
                     <p>临空奋远响，寒飙逐雁群。</p>
                     
                     <p>一月照两地，两地不相闻。</p>
                     
                     <p>秉烛入房中，孔怀托幽梦。</p>
                     
                     <p>相见不暂留，苦虑晨鸡弄。</p>
                     
                     <p>寄裙频致辞，毋使薄寒中。</p>
                     
                     <p>言笑若生平，奚以怀忧恸。</p>
                     
                     <p>起坐弄朱弦，弦乱难为理。</p>
                     
                     <p>凉风叩庭扉，开扉疾审视。</p>
                     
                     <p>月落霜天冥，路远空延企。</p>
                     
                     <p>掩户就衾枕，犹忆梦见之。</p>
                     
                     <p>辗转不能寐，泪落如垂丝。</p>
                     
                     <p>扁舟浮沧海，去住随风波。</p>
                     
                     <p>浩淼不可测，起伏惊蛟鼍。</p>
                     
                     <p>仙人御离合，聒耳如哀歌。</p>
                     
                     <p>海立天俯仰，安危在刹那。</p>
                     
                     <p>一朝落玄渚，尧桀无殊科。</p>
                     
                     <p>救死恐不及，岂复悲坎坷。</p>
                     
                     <p>坎坷复踽踽，慷慨怀汨罗。</p>
                     
                     <p>孤篷岂足惜，狂澜满江河。</p>
                     
                     <p>区区百年内，力命相劖磨。</p>
                     
                     <p>蓬莱徂弱水，南屏落叶多。</p>
                     
                     <p>所违不在远，隔目成关河。</p>
                     
                     <p>生别已恻恻，死别当如何。</p>
                     
                     <p>感此百念结，巨浪如嵯峨。</p>
                     
                     <p>噰噰鹡鸰鸟，双飞掠舷过。</p>
                     
                     <p>与君为兄弟，匆匆三十年。</p>
                     
                     <p>十年余少小，罔知忧苦煎。</p>
                     
                     <p>十年各南北，一百无良缘。</p>
                     
                     <p>其间十年内，孤苦各相怜。</p>
                     
                     <p>青灯课我读，文彩励先鞭。</p>
                     
                     <p>慈母虑孤弱，一夕魂九迁。</p>
                     
                     <p>弱冠弄文史，寸草心拳拳。</p>
                     
                     <p>关东遭凶乱，飞鸿惊寒弦。</p>
                     
                     <p>南奔历艰险，意图骨肉全。</p>
                     
                     <p>辛苦归闾里，母已长弃捐。</p>
                     
                     <p>无言执兄手，泪泪雍门弦。</p>
                     
                     <p>相携出门去，顾影各涓涓。</p>
                     
                     <p>弟就辽东道，兄航燕海边。</p>
                     
                     <p>海上各为别，一别已终天。</p>
                     
                     <p>回思十载上，泣语如眼前。</p>
                     
                     <p>见兄不见母，今兄亦亡焉。</p>
                     
                     <p>兄亡归母侧，孑身苦迍邅。</p>
                     
                     <p>地下语老母，儿命青丝悬。</p>
                     
                     <p>老母喜兄至，泪落如流泉。</p>
                     
                     <p>同根复相爱，怎不双来还？朔风吹急雪，萧萧彻骨寒。</p>
                     
                     <p>冰砾裹蹄足，蹇骡行蹒跚。</p>
                     
                     <p>寸进复回却，蜷曲以盘桓。</p>
                     
                     <p>盘桓不能进，人心似弹丸。</p>
                     
                     <p>汽车就中道，人畜各喜欢。</p>
                     
                     <p>一日骋千里，无异策虬鸾。</p>
                     
                     <p>余心复急切，长夜路曼曼。</p>
                     
                     <p>路长亦不恶，心怯且自宽。</p>
                     
                     <p>吉凶非目睹，疑信持两端。</p>
                     
                     <p>驱车入城郭，行近心内酸。</p>
                     
                     <p>入门觅兄语，尚怀握手欢。</p>
                     
                     <p>孤棺委尘土，一瞥摧心肝。</p>
                     
                     <p>千呼无一应，掩面不忍观。</p>
                     
                     <p>仆夫语疾语，一一无遗残。</p>
                     
                     <p>依依僮仆辈，今作骨肉看。</p>
                     
                     <p>故旧默无语，相视各汍澜。</p>
                     
                     <p>中夜不成寐，披衣扶孤棺。</p>
                     
                     <p>孤棺万古闭，悲梦无疑团。</p>
                     
                     <p>侧身览天地，抚胸一永叹。</p>
                     
                </div>


                <div class="meta content">
                    <hr class="line" align="right">
                    <p><a class="link under" href="../../www/list/中国近代诗二.html">中国近代诗二</a></p>
                    <p></p>
                    <p></p>
                </div>

                
            </div>
        </div>
    </div>
</div>

        <div class="mobile">
            <div id="footer" class="content">
                <div id="jinrishici-tag">水月</div>
                <span id="jinrishici-sentence">掬水月在手，弄花香满衣.</span>
            </div>

            <div class="end content">
                <p>© <a class="link under" href="https://weibo.com/wizardzhou/home">wizardzhou.weibo</a> 2020</p>
            </div>
        </div>
        <a href="http://wizardzhou.gitee.io/poem/" class="home-page" aria-label="View my home">
            <img border="0" src="/images/wizardzhou.png" />
        </a>
        </div>
    </body>
    
    
    <script>
    // 今日诗词
    function jinrishiciLoad () {
        var xhr = new XMLHttpRequest();
        xhr.open('get', 'https://v2.jinrishici.com/one.json');
        xhr.withCredentials = true;
        xhr.onreadystatechange = function () {
          if (xhr.readyState === 4) {
            var data = JSON.parse(xhr.responseText);
            // 处理示例
            var gushici = document.getElementById('jinrishici-sentence');
            gushici.innerText = data.data.content;
            var gushiciTag = document.getElementById('jinrishici-tag');
            if (data.data.matchTags.length > 0) {
                gushiciTag.innerText = data.data.matchTags[0];
            } else {
                gushiciTag.innerText = data.data.origin.author;
            }
          }
        };
        xhr.send();
    }

    jinrishiciLoad()
    </script>
    

</html>