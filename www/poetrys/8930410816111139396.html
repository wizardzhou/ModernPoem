<!DOCTYPE html>
<html>
    <head>
        <meta charset="utf-8">
        
    
        <title> 戴妃曲 | 中国当代诗七 </title>
        <meta name="author"  content="JackeyGao">
        <meta name="description" content="Wizardzhou, 万物有灵且美.">
        <meta name="keywords"  content="Wizardzhou,, Python, Django, Poem, chinese-poetry">
        <meta http-equiv="X-UA-Compatible" content="IE=edge,chrome=1" />
        <meta name="viewport" content="width=device-width, initial-scale=1">
        <link rel="stylesheet" href="../../assets/global.css?v=3334">
        <link rel="stylesheet" href="../../assets/theme.css">
        <link rel="stylesheet" href="../../assets/semantic/components/site.min.css">
        <link rel="apple-touch-icon" sizes="180x180" href="../../assets/favicon/apple-touch-icon.png">
<link rel="icon" type="image/png" sizes="32x32" href="../../assets/favicon/favicon-32x32.png">
<link rel="icon" type="image/png" sizes="16x16" href="../../assets/favicon/favicon-16x16.png">
<link rel="manifest" href="../../assets/favicon/site.webmanifest">
<link rel="mask-icon" href="../../assets/favicon/safari-pinned-tab.svg" color="#5bbad5">
<link rel="shortcut icon" href="../../assets/favicon/favicon.ico">
<meta name="msapplication-TileColor" content="#da532c">
<meta name="msapplication-config" content="../../assets/favicon/browserconfig.xml">
<meta name="theme-color" content="#ffffff">
    <link rel="stylesheet" href="../../assets/semantic/components/grid.min.css">

    </head>
    
    <body>
        <div id="main" style="background-image: url('../../assets/images/ying.png'); ">
        
<div id="detail" class="ui stackable two column grid">
    <div class="zuo column">
        <div class="cover" style="background-image: url('../../images/unsplash243.jpg');">
            <div class="intro">
                <div class="inner">
                来自: <a href="https://unsplash.com" target="blank">unsplash</a>
                </div>
            </div>
        </div>
    </div>
    <div class="you column">
        <div class="poetry">
            <div class="inner-wrapper">
                <div class="title">
                    戴妃曲
                </div>
                <div class="author">
                    刘逸生
                </div>

                <div class="content" style="padding-left: 1em;">
                     
                     <p>天鹅只合银湖住，天风海雨随来去。</p>
                     
                     <p>莫教化作凤凰飞，迷入深宫不知处。</p>
                     
                     <p>深宫自是栖龙凤，芦中雪羽谁家种？百斛明珠聘苎萝，今朝始讶倾城宠。</p>
                     
                     <p>倾城多少夸尤物，容华转瞬成萧瑟。</p>
                     
                     <p>是谁赋此倾国身，一死声名碎皇室。</p>
                     
                     <p>子爵旧衔身世微，阿爷阿母早分飞。</p>
                     
                     <p>城中车马奔腾日，空屋寒灯静读时。</p>
                     
                     <p>儿时已谙人间苦，众里谁闻异世姿。</p>
                     
                     <p>柔肠空向新苗绾，落寞幽怀暗自知。</p>
                     
                     <p>珠帘绣闼春风软，漫舞轻歌忘夜倦。</p>
                     
                     <p>一夕翩然帝子来，一寸芳心从此乱。</p>
                     
                     <p>帝子翩翩非妙年，情关如水惯回旋。</p>
                     
                     <p>红榴裙溅珊瑚酒，宝石宫开玳瑁筵。</p>
                     
                     <p>如何偶堕天鹅梦，遂网西施到日边。</p>
                     
                     <p>当时百万臣民贺，七亿众看电屏播。</p>
                     
                     <p>争言织女化天孙，天注姻缘定无价。</p>
                     
                     <p>瑞士湖光山婀娜，郁金香喷红如火。</p>
                     
                     <p>花间叶底暗携时，鬓边夫婿偷香唾。</p>
                     
                     <p>几人羡杀向阳花，几人妒杀双星座。</p>
                     
                     <p>容易生儿胜阿侯，娇痴爱入怀中卧。</p>
                     
                     <p>谁知暗里伏寒鸱，屋角城头夜夜飞。</p>
                     
                     <p>潜移暗盗郎情去，一去郎心不可追。</p>
                     
                     <p>嫫母能移白马心，建章宫殿变晴阴。</p>
                     
                     <p>去日未夸元后梦，此时先赋白头吟。</p>
                     
                     <p>人道侯门深似海，深宫翻在愁城内。</p>
                     
                     <p>谁堪憔悴闭长门，长门白骨高于垲。</p>
                     
                     <p>灰姑娘是自由人，阊阖重重强置身。</p>
                     
                     <p>画屏无语金鹦鹉，绣幕空怜小爱神。</p>
                     
                     <p>威士倾残不解愁，也知愁苦遍街头。</p>
                     
                     <p>愿借爱心柔似水，愿洒春温遍五洲。</p>
                     
                     <p>五洲谁不识妃子，慰病扶孤伤者起。</p>
                     
                     <p>至诚何畏艾滋凶，勇者能驱二竖死。</p>
                     
                     <p>侧目皇家大有人，望重名高鬼神忌。</p>
                     
                     <p>“童话婚姻”付幻缘，天鹅本性故依然。</p>
                     
                     <p>还我长天旧时侣，还我江湖秋水边。</p>
                     
                     <p>此际翱翔任吾意，一笑皇家值几钱？泰晤滔滔昼夜奔，早潮才落晚潮喧。</p>
                     
                     <p>谁知抛却王冠后，更使蛾眉艳史传。</p>
                     
                     <p>传媒偏爱莫须有，偷窥追蹑称群狗。</p>
                     
                     <p>一颦一笑尽堪疑，骑士球师俱面首。</p>
                     
                     <p>当初悔不嫁黔娄，遂使逃名同避寇。</p>
                     
                     <p>觌面新欢百般好，芳魂默许终偕老。</p>
                     
                     <p>爱火重燃劫后灰，不学嫦娥怨枯槁。</p>
                     
                     <p>抛却宫妆金缕衣，与郎共赏闲花草。</p>
                     
                     <p>仳离岂得自由身，终是白金宫里人。</p>
                     
                     <p>莫问孤鸿向何处，须知薄命已沉沦。</p>
                     
                     <p>伤心奚独两亲儿，撒旦来窥尔未知。</p>
                     
                     <p>花都自古风流窟，异国情花空上枝。</p>
                     
                     <p>乍传噩耗惊寰宇，为问谁悲复谁喜？旷代难寻绝艳才，空嗟一命同西子。</p>
                     
                     <p>西子一沉消息沉，宫墙却涌万花深。</p>
                     
                     <p>五洲炯炯伤情眼，尽是人间真爱心。</p>
                     
                     <p>天上娇魂尔勿悲，尔今仍是黛娜妃。</p>
                     
                     <p>若教嫁作商人妇，那有风前玫瑰诗。</p>
                     
                </div>


                <div class="meta content">
                    <hr class="line" align="right">
                    <p><a class="link under" href="../../www/list/中国当代诗七.html">中国当代诗七</a></p>
                    <p></p>
                    <p></p>
                </div>

                
            </div>
        </div>
    </div>
</div>

        <div class="mobile">
            <div id="footer" class="content">
                <div id="jinrishici-tag">水月</div>
                <span id="jinrishici-sentence">掬水月在手，弄花香满衣.</span>
            </div>

            <div class="end content">
                <p>© <a class="link under" href="https://weibo.com/wizardzhou/home">wizardzhou.weibo</a> 2020</p>
            </div>
        </div>
        <a href="http://wizardzhou.gitee.io/poem/" class="home-page" aria-label="View my home">
            <img border="0" src="/images/wizardzhou.png" />
        </a>
        </div>
    </body>
    
    
    <script>
    // 今日诗词
    function jinrishiciLoad () {
        var xhr = new XMLHttpRequest();
        xhr.open('get', 'https://v2.jinrishici.com/one.json');
        xhr.withCredentials = true;
        xhr.onreadystatechange = function () {
          if (xhr.readyState === 4) {
            var data = JSON.parse(xhr.responseText);
            // 处理示例
            var gushici = document.getElementById('jinrishici-sentence');
            gushici.innerText = data.data.content;
            var gushiciTag = document.getElementById('jinrishici-tag');
            if (data.data.matchTags.length > 0) {
                gushiciTag.innerText = data.data.matchTags[0];
            } else {
                gushiciTag.innerText = data.data.origin.author;
            }
          }
        };
        xhr.send();
    }

    jinrishiciLoad()
    </script>
    

</html>