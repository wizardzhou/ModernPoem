<!DOCTYPE html>
<html>
    <head>
        <meta charset="utf-8">
        
    
        <title> 弃妾行 用白乐天琵琶行韵 | 中国近代诗十五 </title>
        <meta name="author"  content="JackeyGao">
        <meta name="description" content="Wizardzhou, 万物有灵且美.">
        <meta name="keywords"  content="Wizardzhou,, Python, Django, Poem, chinese-poetry">
        <meta http-equiv="X-UA-Compatible" content="IE=edge,chrome=1" />
        <meta name="viewport" content="width=device-width, initial-scale=1">
        <link rel="stylesheet" href="../../assets/global.css?v=3334">
        <link rel="stylesheet" href="../../assets/theme.css">
        <link rel="stylesheet" href="../../assets/semantic/components/site.min.css">
        <link rel="apple-touch-icon" sizes="180x180" href="../../assets/favicon/apple-touch-icon.png">
<link rel="icon" type="image/png" sizes="32x32" href="../../assets/favicon/favicon-32x32.png">
<link rel="icon" type="image/png" sizes="16x16" href="../../assets/favicon/favicon-16x16.png">
<link rel="manifest" href="../../assets/favicon/site.webmanifest">
<link rel="mask-icon" href="../../assets/favicon/safari-pinned-tab.svg" color="#5bbad5">
<link rel="shortcut icon" href="../../assets/favicon/favicon.ico">
<meta name="msapplication-TileColor" content="#da532c">
<meta name="msapplication-config" content="../../assets/favicon/browserconfig.xml">
<meta name="theme-color" content="#ffffff">
    <link rel="stylesheet" href="../../assets/semantic/components/grid.min.css">

    </head>
    
    <body>
        <div id="main" style="background-image: url('../../assets/images/ying.png'); ">
        
<div id="detail" class="ui stackable two column grid">
    <div class="zuo column">
        <div class="cover" style="background-image: url('../../images/wizardzhou3.jpg');">
            <div class="intro">
                <div class="inner">
                来自: <a href="https://weibo.com/wizardzhou/home" target="blank">wizardzhou</a>
                </div>
            </div>
        </div>
    </div>
    <div class="you column">
        <div class="poetry">
            <div class="inner-wrapper">
                <div class="title">
                    弃妾行 用白乐天琵琶行韵
                </div>
                <div class="author">
                    汪石青
                </div>

                <div class="content" style="padding-left: 1em;">
                     
                     <p>弃妾惨似无家客，自惜年华悲锦瑟。</p>
                     
                     <p>妒津风浪渡无船，空向春风哭断弦。</p>
                     
                     <p>出门去去长别离，与郎相见无年月。</p>
                     
                     <p>百折柔肠转辘轳，含情欲诉不能发。</p>
                     
                     <p>别抱琵琶待向谁，误嫁东风悔已迟。</p>
                     
                     <p>忆昔妆成初相见，红灯影里合欢宴。</p>
                     
                     <p>豆寇芬含二月梢，桃花娇酿三春面。</p>
                     
                     <p>窗外小语两三声，十分美满此时情。</p>
                     
                     <p>泥解罗襦无意思，占领温柔何得志。</p>
                     
                     <p>蜂黄蝶粉为君消，朱砂褪尽寻常事。</p>
                     
                     <p>冰弦度曲玉纤挑，红豆离离记六么。</p>
                     
                     <p>方期绣幕遮风雨，姹紫嫣红花解语。</p>
                     
                     <p>无情金弹是谁弹，一朝月缺白玉盘。</p>
                     
                     <p>妾意悠悠叶离树，君情渺渺水下滩。</p>
                     
                     <p>妾意君情两决绝，自分容华长衰歇。</p>
                     
                     <p>红颜薄命可怜生，凄凄饮恨复吞声。</p>
                     
                     <p>东流不作西归水，春潮撼作不平鸣。</p>
                     
                     <p>裂碎罗襦自筹划，何当绝命三尺帛。</p>
                     
                     <p>郎恩如叶不自由，妾心似水终清白。</p>
                     
                     <p>枝叶又生顷刻中，红丝强系教为容。</p>
                     
                     <p>自怜本是良家女，为君侍儿从君住。</p>
                     
                     <p>提汲湔裙供粪除，卑贱同属青衣部。</p>
                     
                     <p>爱叶情苗不敢萌，盲风恶雨何由妒。</p>
                     
                     <p>无端强使抱衾裯，绣帷列作小星数。</p>
                     
                     <p>明珠无价玉无瑕，擘破桃瓤轻点污。</p>
                     
                     <p>别垒香巢燕未知，争奈春风易偷度。</p>
                     
                     <p>蓦地风波生爱河，弃置不为容颜故。</p>
                     
                     <p>今日大妇逐出门，明朝逼为荡子妇。</p>
                     
                     <p>相爱相怜不保终，凄凄恻恻辞君去。</p>
                     
                     <p>一生漂泊断蓬船，天地无情日月寒。</p>
                     
                     <p>人生卑贱为奴婢，节亏身污不相干。</p>
                     
                     <p>待向长眉问消息，万语千言徒唧唧。</p>
                     
                     <p>待向东风诉别离，檗心蕴苦谁能识。</p>
                     
                     <p>九阍无路叩玉京，从此饮恨向愁城。</p>
                     
                     <p>蜀琴弹冷鸳鸯柱，秦箫吹出断肠声。</p>
                     
                     <p>亦知不是君情薄，不怨君时待怎生。</p>
                     
                     <p>东家连理颜如玉，西家彩凤双飞鸣。</p>
                     
                     <p>欢娱回首沧桑过，掩袂沾襟泪暗倾。</p>
                     
                     <p>刺刺岂无村媪劝，不入耳言难为听。</p>
                     
                     <p>待忏华鬟长绣佛，痴情苦节向谁明。</p>
                     
                     <p>移花接木良非愿，搴裳强赋者边行。</p>
                     
                     <p>百尺朱幡仗谁立，妒花风雨连宵急。</p>
                     
                     <p>杜宇声声不可闻，绿惨红愁空掩泣。</p>
                     
                     <p>无人奋袂决封姨，东风狼藉胭脂湿。</p>
                     
                </div>


                <div class="meta content">
                    <hr class="line" align="right">
                    <p><a class="link under" href="../../www/list/中国近代诗十五.html">中国近代诗十五</a></p>
                    <p></p>
                    <p></p>
                </div>

                
            </div>
        </div>
    </div>
</div>

        <div class="mobile">
            <div id="footer" class="content">
                <div id="jinrishici-tag">水月</div>
                <span id="jinrishici-sentence">掬水月在手，弄花香满衣.</span>
            </div>

            <div class="end content">
                <p>© <a class="link under" href="https://weibo.com/wizardzhou/home">wizardzhou.weibo</a> 2020</p>
            </div>
        </div>
        <a href="http://wizardzhou.gitee.io/poem/" class="home-page" aria-label="View my home">
            <img border="0" src="/images/wizardzhou.png" />
        </a>
        </div>
    </body>
    
    
    <script>
    // 今日诗词
    function jinrishiciLoad () {
        var xhr = new XMLHttpRequest();
        xhr.open('get', 'https://v2.jinrishici.com/one.json');
        xhr.withCredentials = true;
        xhr.onreadystatechange = function () {
          if (xhr.readyState === 4) {
            var data = JSON.parse(xhr.responseText);
            // 处理示例
            var gushici = document.getElementById('jinrishici-sentence');
            gushici.innerText = data.data.content;
            var gushiciTag = document.getElementById('jinrishici-tag');
            if (data.data.matchTags.length > 0) {
                gushiciTag.innerText = data.data.matchTags[0];
            } else {
                gushiciTag.innerText = data.data.origin.author;
            }
          }
        };
        xhr.send();
    }

    jinrishiciLoad()
    </script>
    

</html>