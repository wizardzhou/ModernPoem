<!DOCTYPE html>
<html>
    <head>
        <meta charset="utf-8">
        
    
        <title> 村居咏怀古迹八首 旌义坊 | 中国近代诗五十四 </title>
        <meta name="author"  content="JackeyGao">
        <meta name="description" content="Wizardzhou, 万物有灵且美.">
        <meta name="keywords"  content="Wizardzhou,, Python, Django, Poem, chinese-poetry">
        <meta http-equiv="X-UA-Compatible" content="IE=edge,chrome=1" />
        <meta name="viewport" content="width=device-width, initial-scale=1">
        <link rel="stylesheet" href="../../assets/global.css?v=3334">
        <link rel="stylesheet" href="../../assets/theme.css">
        <link rel="stylesheet" href="../../assets/semantic/components/site.min.css">
        <link rel="apple-touch-icon" sizes="180x180" href="../../assets/favicon/apple-touch-icon.png">
<link rel="icon" type="image/png" sizes="32x32" href="../../assets/favicon/favicon-32x32.png">
<link rel="icon" type="image/png" sizes="16x16" href="../../assets/favicon/favicon-16x16.png">
<link rel="manifest" href="../../assets/favicon/site.webmanifest">
<link rel="mask-icon" href="../../assets/favicon/safari-pinned-tab.svg" color="#5bbad5">
<link rel="shortcut icon" href="../../assets/favicon/favicon.ico">
<meta name="msapplication-TileColor" content="#da532c">
<meta name="msapplication-config" content="../../assets/favicon/browserconfig.xml">
<meta name="theme-color" content="#ffffff">
    <link rel="stylesheet" href="../../assets/semantic/components/grid.min.css">

    </head>
    
    <body>
        <div id="main" style="background-image: url('../../assets/images/ying.png'); ">
        
<div id="detail" class="ui stackable two column grid">
    <div class="zuo column">
        <div class="cover" style="background-image: url('../../images/img21.jpg');">
            <div class="intro">
                <div class="inner">
                来自: <a href="#" target="blank">互联网</a>
                </div>
            </div>
        </div>
    </div>
    <div class="you column">
        <div class="poetry">
            <div class="inner-wrapper">
                <div class="title">
                    村居咏怀古迹八首 旌义坊
                </div>
                <div class="author">
                    李洸
                </div>

                <div class="content" style="padding-left: 1em;">
                     
                     <p>故里眷高躅，回望旌义坊。</p>
                     
                     <p>制作颇侔古，规模殊矞皇。</p>
                     
                     <p>雕甍耸层堞，画桷飘短枋。</p>
                     
                     <p>金石工刻画，车马古冠裳。</p>
                     
                     <p>文字裂精诚，楹帖披琳琅。</p>
                     
                     <p>拾级趋闬闳，拂翼双翱翔。</p>
                     
                     <p>镌兽翘足陆，桴鼓森两傍。</p>
                     
                     <p>作者纪岁月，有明正统创。</p>
                     
                     <p>色泽班陆离，匠巧折毫芒。</p>
                     
                     <p>漂摇经风雨，矗立端以庄。</p>
                     
                     <p>伟哉梁武祠，岿然鲁灵光。</p>
                     
                     <p>尚义固所难，愿兹理不常。</p>
                     
                     <p>饥溺今满眼，逐利纷若狂。</p>
                     
                     <p>徘徊坊路隅，喟恻摧心肝。</p>
                     
                     <p>纲常久沉霾，道路满盗贼。</p>
                     
                     <p>套套一世间，何处吊毅魄。</p>
                     
                     <p>村南烈女祠，历岁踰五百。</p>
                     
                     <p>烈女乌头娘，读史我心恻。</p>
                     
                     <p>忆昔景泰初，削乱榄山值。</p>
                     
                     <p>跳梁骤劫女，霜刃挟威逼。</p>
                     
                     <p>百般百不可，辗转东亭驿。</p>
                     
                     <p>其时势将粥，女请以苑易。</p>
                     
                     <p>日莫援我刀，听卖嗔目斥。</p>
                     
                     <p>我岂令汝卖，人莫由买得。</p>
                     
                     <p>旁观为解说，赎命反尔宅。</p>
                     
                     <p>引颈竟受刃，天乎此悍卒。</p>
                     
                     <p>至今罔州草，血化长宏碧。</p>
                     
                     <p>游魂既为厉，天地亦变色。</p>
                     
                     <p>悠悠榄山河，邈邈崖门隔。</p>
                     
                     <p>烈女祠前水，呜咽朝复夕。</p>
                     
                     <p>烈女墓前树，偃蹇松与柏。</p>
                     
                     <p>万物有贞性，天独予巾帼。</p>
                     
                     <p>乃知烈女心，坚刚比金石。</p>
                     
                     <p>白沙止迁墓，长吁隳四尺。</p>
                     
                     <p>泰泉悯烈辞，一读三叹息。</p>
                     
                     <p>寒泉委榛莽，斜径逶云麓。</p>
                     
                     <p>驼岭盛梅花，觱沸宛在目。</p>
                     
                     <p>我来亟无掌，芳冽不盈掬。</p>
                     
                     <p>残碣三字篆，作者传独漉。</p>
                     
                     <p>幽姿荡林影，颢气透岩瀑。</p>
                     
                     <p>稍憩挹馀润，坐久涤尘俗。</p>
                     
                     <p>废寺一牛鸣，荒井苔花斸。</p>
                     
                     <p>不留片瓦覆，单闻松风护。</p>
                     
                     <p>成毁会有时，风雅倘相续。</p>
                     
                     <p>世无吴荫之，饮水从满腹。</p>
                     
                     <p>野寺荒徼外，冥漠钟磐疏。</p>
                     
                     <p>脩竹接畦塍，丑石卧薪樗。</p>
                     
                     <p>西山蓄苍翠，海眼生庭芜。</p>
                     
                     <p>破掾上可赌，法物羌无馀。</p>
                     
                     <p>戒坛泣龙象，哀草吊蟪蛄。</p>
                     
                     <p>欲扪璧题字，剥落多模糊。</p>
                     
                     <p>昔闻海潮音，今留山泽癯。</p>
                     
                     <p>俯仰逐尘埃，漂转成邱墟。</p>
                     
                     <p>独念舍宅人，千载累唏嘘。</p>
                     
                     <p>名贤有遗构，诗社近咫尺。</p>
                     
                     <p>门第纵非旧，犹傍大宽里。</p>
                     
                     <p>斋壁通奥窔，榆柳接烟水。</p>
                     
                     <p>引潴流堂北，种荷满芳沚。</p>
                     
                     <p>经营极惨淡，跌宕轻文史。</p>
                     
                     <p>方当启祯间，何伍鼎足峙。</p>
                     
                     <p>文酒杂游衍，哲匠若肩比。</p>
                     
                     <p>及其登衮冕，江山怀杖几。</p>
                     
                     <p>南都砺素志，栖迟固所喜。</p>
                     
                     <p>溟渤动归思，横琴在眼底。</p>
                     
                     <p>履声感先民，时变生荆杞。</p>
                     
                     <p>寂寂王粲宅，萧萧晏婴市。</p>
                     
                     <p>晴日破苍霭，拳石荒陉陀。</p>
                     
                     <p>赐书期师守，遗文待重梓。</p>
                     
                     <p>旷怀瀼上堂，衡泌聊徒倚。</p>
                     
                     <p>溪北凤岭阳，林壑何苍郁。</p>
                     
                     <p>昔有翁陔园，楼阁殊杰出。</p>
                     
                     <p>种桂得佳构，栽竹表清逸。</p>
                     
                     <p>太傅谢政归，春秋多暇日。</p>
                     
                     <p>屏迹啸俦侣，作赋摛华实。</p>
                     
                     <p>幢幢云盖下，聚书富万帙。</p>
                     
                     <p>恍入藏春坞，别敞环堵室。</p>
                     
                     <p>镌石纪胜事，淩云郭子笔。</p>
                     
                     <p>东南盛文藻，兹园美风物。</p>
                     
                     <p>人生渺哀乐，时命有得失。</p>
                     
                     <p>大道忽移国，闽粤两齮龁。</p>
                     
                     <p>痛苦奔行在，殉国逾七秩。</p>
                     
                     <p>悠悠世上口，毁誉宁足恤。</p>
                     
                     <p>独叹稷契身，不予伊侣匹。</p>
                     
                     <p>高咏秋悲篇，閒锄棕山秫。</p>
                     
                     <p>凭吊曾感伤，有泪如泉汨。</p>
                     
                     <p>村南文章里，伍公有遗宅。</p>
                     
                     <p>乔木拂云霭，山气晖日夕。</p>
                     
                     <p>迢迢雩溪水，郁郁荫竹柏。</p>
                     
                     <p>林薮供蔬凿，池馆极幽僻。</p>
                     
                     <p>昔公未过时，江山招吟席。</p>
                     
                     <p>同游多英俊，李何称莫逆。</p>
                     
                     <p>谁知骚雅才，竟遭阳九厄。</p>
                     
                     <p>遁世为黄冠，飘然此岸帻。</p>
                     
                     <p>风流既已尽，认识屡更易。</p>
                     
                     <p>及今访里衍，一一皆陈迹。</p>
                     
                     <p>古庙金崖碑，剔藓略可识。</p>
                     
                     <p>野望心踯躅，秋风独散策。</p>
                     
                     <p>南塘水如镜，弥望满桑苧。</p>
                     
                     <p>陂原卅亩馀，渔父有钓渚。</p>
                     
                     <p>渔父相国孙，入世畏罗罟。</p>
                     
                     <p>忍食西山薇，但重陶潜树。</p>
                     
                     <p>人境偶结庐，如入荒洲屿。</p>
                     
                     <p>西斋署岸舫，绿阴傍深处。</p>
                     
                     <p>孤亭悬春沼，断桥通幽墅。</p>
                     
                     <p>高松戴颙居，深竹刘裕圃。</p>
                     
                     <p>岂无濠濮趣，但慕箕颖侣。</p>
                     
                     <p>谁知寂寞滨，亦自吊禾黍。</p>
                     
                     <p>鼓枻世外音，不闻歌渔父。</p>
                     
                </div>


                <div class="meta content">
                    <hr class="line" align="right">
                    <p><a class="link under" href="../../www/list/中国近代诗五十四.html">中国近代诗五十四</a></p>
                    <p></p>
                    <p></p>
                </div>

                
            </div>
        </div>
    </div>
</div>

        <div class="mobile">
            <div id="footer" class="content">
                <div id="jinrishici-tag">水月</div>
                <span id="jinrishici-sentence">掬水月在手，弄花香满衣.</span>
            </div>

            <div class="end content">
                <p>© <a class="link under" href="https://weibo.com/wizardzhou/home">wizardzhou.weibo</a> 2020</p>
            </div>
        </div>
        <a href="http://wizardzhou.gitee.io/poem/" class="home-page" aria-label="View my home">
            <img border="0" src="/images/wizardzhou.png" />
        </a>
        </div>
    </body>
    
    
    <script>
    // 今日诗词
    function jinrishiciLoad () {
        var xhr = new XMLHttpRequest();
        xhr.open('get', 'https://v2.jinrishici.com/one.json');
        xhr.withCredentials = true;
        xhr.onreadystatechange = function () {
          if (xhr.readyState === 4) {
            var data = JSON.parse(xhr.responseText);
            // 处理示例
            var gushici = document.getElementById('jinrishici-sentence');
            gushici.innerText = data.data.content;
            var gushiciTag = document.getElementById('jinrishici-tag');
            if (data.data.matchTags.length > 0) {
                gushiciTag.innerText = data.data.matchTags[0];
            } else {
                gushiciTag.innerText = data.data.origin.author;
            }
          }
        };
        xhr.send();
    }

    jinrishiciLoad()
    </script>
    

</html>