<!DOCTYPE html>
<html>
    <head>
        <meta charset="utf-8">
        
    
        <title> 浪淘沙 客心江汉，悲来未央，京国昔游，悠悠怀想。成词二十首 | 中国近代诗五十二 </title>
        <meta name="author"  content="JackeyGao">
        <meta name="description" content="Wizardzhou, 万物有灵且美.">
        <meta name="keywords"  content="Wizardzhou,, Python, Django, Poem, chinese-poetry">
        <meta http-equiv="X-UA-Compatible" content="IE=edge,chrome=1" />
        <meta name="viewport" content="width=device-width, initial-scale=1">
        <link rel="stylesheet" href="../../assets/global.css?v=3334">
        <link rel="stylesheet" href="../../assets/theme.css">
        <link rel="stylesheet" href="../../assets/semantic/components/site.min.css">
        <link rel="apple-touch-icon" sizes="180x180" href="../../assets/favicon/apple-touch-icon.png">
<link rel="icon" type="image/png" sizes="32x32" href="../../assets/favicon/favicon-32x32.png">
<link rel="icon" type="image/png" sizes="16x16" href="../../assets/favicon/favicon-16x16.png">
<link rel="manifest" href="../../assets/favicon/site.webmanifest">
<link rel="mask-icon" href="../../assets/favicon/safari-pinned-tab.svg" color="#5bbad5">
<link rel="shortcut icon" href="../../assets/favicon/favicon.ico">
<meta name="msapplication-TileColor" content="#da532c">
<meta name="msapplication-config" content="../../assets/favicon/browserconfig.xml">
<meta name="theme-color" content="#ffffff">
    <link rel="stylesheet" href="../../assets/semantic/components/grid.min.css">

    </head>
    
    <body>
        <div id="main" style="background-image: url('../../assets/images/ying.png'); ">
        
<div id="detail" class="ui stackable two column grid">
    <div class="zuo column">
        <div class="cover" style="background-image: url('../../images/unsplash228.jpg');">
            <div class="intro">
                <div class="inner">
                来自: <a href="https://unsplash.com" target="blank">unsplash</a>
                </div>
            </div>
        </div>
    </div>
    <div class="you column">
        <div class="poetry">
            <div class="inner-wrapper">
                <div class="title">
                    浪淘沙 客心江汉，悲来未央，京国昔游，悠悠怀想。成词二十首
                </div>
                <div class="author">
                    王陆一
                </div>

                <div class="content" style="padding-left: 1em;">
                     
                     <p>春水战场生。</p>
                     
                     <p>花压严城。</p>
                     
                     <p>五更吹角凤凰声。</p>
                     
                     <p>旧是人烟三万户，莽莽军行。</p>
                     
                     <p>楼殿楚云明。</p>
                     
                     <p>相望名京。</p>
                     
                     <p>红桑东海偶成尘。</p>
                     
                     <p>扶路留痕重认地，无数山青。</p>
                     
                     <p>冠剑上陵辰。</p>
                     
                     <p>岁岁浓春。</p>
                     
                     <p>乡民插鬓野花新。</p>
                     
                     <p>石阙中天齐俯首，心上明神。</p>
                     
                     <p>风雨黯然惊。</p>
                     
                     <p>别庙何人。</p>
                     
                     <p>戎衣必复记东征。</p>
                     
                     <p>大帝高梅闻此语，故国苍生。</p>
                     
                     <p>丹雘峙重楹。</p>
                     
                     <p>劫火频经。</p>
                     
                     <p>倭儿闲上大明坟。</p>
                     
                     <p>不是孝陵歆野祭，端种繁樱。</p>
                     
                     <p>平野碧芜匀。</p>
                     
                     <p>春毂盈盈。</p>
                     
                     <p>是谁相顾定倾城。</p>
                     
                     <p>还趁紫金山气好，万马晴旌。</p>
                     
                     <p>高处听传筹。</p>
                     
                     <p>万瓦春流。</p>
                     
                     <p>银穹分野正齐州。</p>
                     
                     <p>岁岁青鸾行月令，飞盖云稠。</p>
                     
                     <p>城是太平楼。</p>
                     
                     <p>花满湖州。</p>
                     
                     <p>民时新授大农秋。</p>
                     
                     <p>伴取钦天山旧在，如梦黄畴。</p>
                     
                     <p>水榭认红榴。</p>
                     
                     <p>过了春鸠。</p>
                     
                     <p>藏鸦杨柳水裙柔。</p>
                     
                     <p>花外苏堤桥外桨，丝雨菱讴。</p>
                     
                     <p>松树画人楼。</p>
                     
                     <p>竹石清幽。</p>
                     
                     <p>靖康而后念淹留。</p>
                     
                     <p>染管畴红矜不下，吟望杭州。</p>
                     
                     <p>繁会众音高。</p>
                     
                     <p>海听风谣。</p>
                     
                     <p>层台临水紫藤娇。</p>
                     
                     <p>十亿劳民歌哭意，灵问难遥。</p>
                     
                     <p>今日洞庭桡。</p>
                     
                     <p>黄竹声销。</p>
                     
                     <p>故迟天地入云韶。</p>
                     
                     <p>万阵铙钲千乘复，慢拂春霄。</p>
                     
                     <p>谟诰出中枢。</p>
                     
                     <p>开国规模。</p>
                     
                     <p>万方曾此望晨趋。</p>
                     
                     <p>元老忧勤商略地，高阁云徐。</p>
                     
                     <p>行柳覆民居。</p>
                     
                     <p>宛宛春渠。</p>
                     
                     <p>丁家桥近后湖西。</p>
                     
                     <p>不是汉唐钩党旧，大业皇初。</p>
                     
                     <p>黄栗晚烟虚。</p>
                     
                     <p>村外京衢。</p>
                     
                     <p>南山当户似关西。</p>
                     
                     <p>春谷白花狂作草，天下斯庐。</p>
                     
                     <p>松树万千株。</p>
                     
                     <p>泉石萦纡。</p>
                     
                     <p>山云山雨万方俱。</p>
                     
                     <p>自为燉煌珍汉简，长拜平居。</p>
                     
                     <p>城郭绿筠乡。</p>
                     
                     <p>露筱风篁。</p>
                     
                     <p>有时明月正中央。</p>
                     
                     <p>彷佛九嶷云气下，湘楚茫茫。</p>
                     
                     <p>竹影好词场。</p>
                     
                     <p>江上青箱。</p>
                     
                     <p>女儿君子各流亡。</p>
                     
                     <p>生事弹蕉羞左衽，行路难忘。</p>
                     
                     <p>灵谷树千章。</p>
                     
                     <p>碧殿长墙。</p>
                     
                     <p>戎衣寒食万椒浆。</p>
                     
                     <p>花是战场红踯躅，民族繁殇。</p>
                     
                     <p>无语看斜阳。</p>
                     
                     <p>城郭茫茫。</p>
                     
                     <p>人间正气此祠堂。</p>
                     
                     <p>塔影清钟盘马地，门外莲塘。</p>
                     
                     <p>秋阅大旗明。</p>
                     
                     <p>镗鎝鼙钲。</p>
                     
                     <p>辽阳子弟望边城。</p>
                     
                     <p>听唱黑龙江上曲，都化援兵。</p>
                     
                     <p>骑射广场盈。</p>
                     
                     <p>雄剑长缨。</p>
                     
                     <p>投壶轻健雅歌身。</p>
                     
                     <p>早是会稽明耻计，驷铁辚辚。</p>
                     
                     <p>芳露浥蔷薇。</p>
                     
                     <p>云近飞翚。</p>
                     
                     <p>行歌放学夕阳时。</p>
                     
                     <p>记得麒麟门畔路，吹笛忘归。</p>
                     
                     <p>高冢念累累。</p>
                     
                     <p>金狄全非。</p>
                     
                     <p>国殇犹有少孤儿。</p>
                     
                     <p>保抱提携谁父母，此亦庭闱。</p>
                     
                     <p>文献万千收。</p>
                     
                     <p>册府琳球。</p>
                     
                     <p>开天营建为春秋。</p>
                     
                     <p>柱下守藏皇史在，青简云留。</p>
                     
                     <p>沉碎宝章楼。</p>
                     
                     <p>东观谁修。</p>
                     
                     <p>半山亭毁认丛邱。</p>
                     
                     <p>知否殷墟微子泪，抱器成周。</p>
                     
                     <p>玉尺校华林。</p>
                     
                     <p>梁苑苔侵。</p>
                     
                     <p>大中桥水去年深。</p>
                     
                     <p>宁远抗风楼峙立，霜简文心。</p>
                     
                     <p>蘅宇下秋砧。</p>
                     
                     <p>相望沉沉。</p>
                     
                     <p>无多乔木对愁寻。</p>
                     
                     <p>冷月波心随两院，岁岁城阴。</p>
                     
                     <p>宪章五云中。</p>
                     
                     <p>创制从容。</p>
                     
                     <p>年年侯府木兰风。</p>
                     
                     <p>长说美枞堂夜集，桦烛深红。</p>
                     
                     <p>师友念无穷。</p>
                     
                     <p>开代元功。</p>
                     
                     <p>人心不匮瓣香同。</p>
                     
                     <p>终古法家丞相亮，一羽晴空。</p>
                     
                     <p>人语摄山钟。</p>
                     
                     <p>江走长虹。</p>
                     
                     <p>梵音霜月五胡松。</p>
                     
                     <p>红叶名蓝龙象地，战血都浓。</p>
                     
                     <p>荒垒有无中。</p>
                     
                     <p>断簇新蓬。</p>
                     
                     <p>太平前事泬寥风。</p>
                     
                     <p>剩是大夫魂不死，烟水金墉。</p>
                     
                     <p>牛首插秧天。</p>
                     
                     <p>山卧何年。</p>
                     
                     <p>昭明多试马蹄泉。</p>
                     
                     <p>惟有背峞兵独壮，却向中原。</p>
                     
                     <p>白骨亦红颜。</p>
                     
                     <p>春谷春鹃。</p>
                     
                     <p>虏营曾溃纪元前。</p>
                     
                     <p>今日梅花香照岭，春影凄然。</p>
                     
                     <p>高树定淮门。</p>
                     
                     <p>帆堞秋村。</p>
                     
                     <p>于山靖健大江明。</p>
                     
                     <p>想见飘髯人独立，泪眼苍生。</p>
                     
                     <p>雄砦望中分。</p>
                     
                     <p>沙觜潮痕。</p>
                     
                     <p>南来无尽泊船声。</p>
                     
                     <p>修竹早豪城守气，青仗凌云。</p>
                     
                     <p>天下已无家。</p>
                     
                     <p>腥血龙蛇。</p>
                     
                     <p>何曾人世仗桑麻。</p>
                     
                     <p>伐鼓撞钟声告汝，大地兵车。</p>
                     
                     <p>残破问京华。</p>
                     
                     <p>高阁狂花。</p>
                     
                     <p>万牛难起万鼍哗。</p>
                     
                     <p>萧寺红墙都凛冽，闲绝明霞。</p>
                     
                     <p>宝笈绿云中。</p>
                     
                     <p>楼殿{山悤}巃。</p>
                     
                     <p>万邦为宪大文同。</p>
                     
                     <p>顾视熹平经石处，钜制鸿工。</p>
                     
                     <p>松海故沉雄。</p>
                     
                     <p>天外诸峰。</p>
                     
                     <p>早磨崖壁待元功。</p>
                     
                     <p>盼得咸宁恢旧域，四裔春浓。</p>
                     
                </div>


                <div class="meta content">
                    <hr class="line" align="right">
                    <p><a class="link under" href="../../www/list/中国近代诗五十二.html">中国近代诗五十二</a></p>
                    <p></p>
                    <p></p>
                </div>

                
            </div>
        </div>
    </div>
</div>

        <div class="mobile">
            <div id="footer" class="content">
                <div id="jinrishici-tag">水月</div>
                <span id="jinrishici-sentence">掬水月在手，弄花香满衣.</span>
            </div>

            <div class="end content">
                <p>© <a class="link under" href="https://weibo.com/wizardzhou/home">wizardzhou.weibo</a> 2020</p>
            </div>
        </div>
        <a href="http://wizardzhou.gitee.io/poem/" class="home-page" aria-label="View my home">
            <img border="0" src="/images/wizardzhou.png" />
        </a>
        </div>
    </body>
    
    
    <script>
    // 今日诗词
    function jinrishiciLoad () {
        var xhr = new XMLHttpRequest();
        xhr.open('get', 'https://v2.jinrishici.com/one.json');
        xhr.withCredentials = true;
        xhr.onreadystatechange = function () {
          if (xhr.readyState === 4) {
            var data = JSON.parse(xhr.responseText);
            // 处理示例
            var gushici = document.getElementById('jinrishici-sentence');
            gushici.innerText = data.data.content;
            var gushiciTag = document.getElementById('jinrishici-tag');
            if (data.data.matchTags.length > 0) {
                gushiciTag.innerText = data.data.matchTags[0];
            } else {
                gushiciTag.innerText = data.data.origin.author;
            }
          }
        };
        xhr.send();
    }

    jinrishiciLoad()
    </script>
    

</html>