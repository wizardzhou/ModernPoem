<!DOCTYPE html>
<html>
    <head>
        <meta charset="utf-8">
        
    
        <title> 都门秋感十首 | 中国近代诗五十三 </title>
        <meta name="author"  content="JackeyGao">
        <meta name="description" content="Wizardzhou, 万物有灵且美.">
        <meta name="keywords"  content="Wizardzhou,, Python, Django, Poem, chinese-poetry">
        <meta http-equiv="X-UA-Compatible" content="IE=edge,chrome=1" />
        <meta name="viewport" content="width=device-width, initial-scale=1">
        <link rel="stylesheet" href="../../assets/global.css?v=3334">
        <link rel="stylesheet" href="../../assets/theme.css">
        <link rel="stylesheet" href="../../assets/semantic/components/site.min.css">
        <link rel="apple-touch-icon" sizes="180x180" href="../../assets/favicon/apple-touch-icon.png">
<link rel="icon" type="image/png" sizes="32x32" href="../../assets/favicon/favicon-32x32.png">
<link rel="icon" type="image/png" sizes="16x16" href="../../assets/favicon/favicon-16x16.png">
<link rel="manifest" href="../../assets/favicon/site.webmanifest">
<link rel="mask-icon" href="../../assets/favicon/safari-pinned-tab.svg" color="#5bbad5">
<link rel="shortcut icon" href="../../assets/favicon/favicon.ico">
<meta name="msapplication-TileColor" content="#da532c">
<meta name="msapplication-config" content="../../assets/favicon/browserconfig.xml">
<meta name="theme-color" content="#ffffff">
    <link rel="stylesheet" href="../../assets/semantic/components/grid.min.css">

    </head>
    
    <body>
        <div id="main" style="background-image: url('../../assets/images/ying.png'); ">
        
<div id="detail" class="ui stackable two column grid">
    <div class="zuo column">
        <div class="cover" style="background-image: url('../../images/unsplash252.jpg');">
            <div class="intro">
                <div class="inner">
                来自: <a href="https://unsplash.com" target="blank">unsplash</a>
                </div>
            </div>
        </div>
    </div>
    <div class="you column">
        <div class="poetry">
            <div class="inner-wrapper">
                <div class="title">
                    都门秋感十首
                </div>
                <div class="author">
                    孙保圻
                </div>

                <div class="content" style="padding-left: 1em;">
                     
                     <p>繁华转眼忽凄凉，十载春明旧梦长。</p>
                     
                     <p>破碎河山余战伐，艰难家国费平章。</p>
                     
                     <p>固知遐举终无翼，谁信横行别有肠。</p>
                     
                     <p>欲赋阿房存直笔，离宫三六黯斜阳。</p>
                     
                     <p>垂老闲居促酒杯，高吟肺腑策安危。</p>
                     
                     <p>仙山绝少延龄药，要路偏多没字碑。</p>
                     
                     <p>射虎斩蛟思作健，搏牛破虱悔难追。</p>
                     
                     <p>庭柯槭槭风嘶叶，爽气西来偶展眉。</p>
                     
                     <p>星象惊传易紫宫，孱王下殿走匆匆。</p>
                     
                     <p>玺归日角谋何急，车隐雷声路未通。</p>
                     
                     <p>麦子苍黄同去国，将军跋扈胜临戎。</p>
                     
                     <p>他年天宝谈遗事，尽付停觞一叹中。</p>
                     
                     <p>谤书盈箧讵全诬，竿木逢场且自娱。</p>
                     
                     <p>安石本来多执拗，吕端何事不糊涂。</p>
                     
                     <p>姓名阑入轩渠录，面目长留鬼趣图。</p>
                     
                     <p>礼教非为吾辈设，夜深宝气烛天无。</p>
                     
                     <p>故人相聚庆弹冠，掩袂羞将仕路看。</p>
                     
                     <p>窗下瑶缄烦记室，案前玉貌得伶官。</p>
                     
                     <p>董龙果是何鸡狗，凡鸟焉能拟凤鸾。</p>
                     
                     <p>一样人才分九等，兰台著录几曾宽。</p>
                     
                     <p>人世无垆铸横财，身如槁木意寒灰。</p>
                     
                     <p>公田亦作埋忧地，郎署难寻避债台。</p>
                     
                     <p>乞食黔敖知不免，忍饥方朔有余哀。</p>
                     
                     <p>微闻府主多豪兴，犹斥千金买笑来。</p>
                     
                     <p>十万貔貅各控弦，登坛诸将未华颠。</p>
                     
                     <p>势能举足分轻重，事贵当机审后先。</p>
                     
                     <p>割据早膺藩镇祸，乱离尤甚广明年。</p>
                     
                     <p>祖生空具澄清志，怅望中原缓着鞭。</p>
                     
                     <p>南辕北辙斗心兵，柯烂坪枯劫已成。</p>
                     
                     <p>戴月披星劳往复，翻云覆雨见平生。</p>
                     
                     <p>文章互述销魂语，才辩同听抚掌声。</p>
                     
                     <p>横槊赋诗何意态，汉家法度岂容更。</p>
                     
                     <p>万里经行若户庭，乘槎海客喜谈瀛。</p>
                     
                     <p>白衣苍狗须观变，清酒黄龙易败盟。</p>
                     
                     <p>怀璧漫投君子国，揽祛曾至化人城。</p>
                     
                     <p>青禽昨报新消息，魑魅潜窥近两京。</p>
                     
                     <p>白榆风起晚鸦啼，银汉红墙路转迷。</p>
                     
                     <p>仙遇姮娥工顾兔，怪穷温峤愧燃犀。</p>
                     
                     <p>萧萧易水初闻筑，荡荡天门未可梯。</p>
                     
                     <p>吾意蹉跎聊自诡，商歌一振五云西。</p>
                     
                </div>


                <div class="meta content">
                    <hr class="line" align="right">
                    <p><a class="link under" href="../../www/list/中国近代诗五十三.html">中国近代诗五十三</a></p>
                    <p></p>
                    <p></p>
                </div>

                
            </div>
        </div>
    </div>
</div>

        <div class="mobile">
            <div id="footer" class="content">
                <div id="jinrishici-tag">水月</div>
                <span id="jinrishici-sentence">掬水月在手，弄花香满衣.</span>
            </div>

            <div class="end content">
                <p>© <a class="link under" href="https://weibo.com/wizardzhou/home">wizardzhou.weibo</a> 2020</p>
            </div>
        </div>
        <a href="http://wizardzhou.gitee.io/poem/" class="home-page" aria-label="View my home">
            <img border="0" src="/images/wizardzhou.png" />
        </a>
        </div>
    </body>
    
    
    <script>
    // 今日诗词
    function jinrishiciLoad () {
        var xhr = new XMLHttpRequest();
        xhr.open('get', 'https://v2.jinrishici.com/one.json');
        xhr.withCredentials = true;
        xhr.onreadystatechange = function () {
          if (xhr.readyState === 4) {
            var data = JSON.parse(xhr.responseText);
            // 处理示例
            var gushici = document.getElementById('jinrishici-sentence');
            gushici.innerText = data.data.content;
            var gushiciTag = document.getElementById('jinrishici-tag');
            if (data.data.matchTags.length > 0) {
                gushiciTag.innerText = data.data.matchTags[0];
            } else {
                gushiciTag.innerText = data.data.origin.author;
            }
          }
        };
        xhr.send();
    }

    jinrishiciLoad()
    </script>
    

</html>