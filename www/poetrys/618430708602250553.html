<!DOCTYPE html>
<html>
    <head>
        <meta charset="utf-8">
        
    
        <title> 抑 | 大雅-荡之什 </title>
        <meta name="author"  content="JackeyGao">
        <meta name="description" content="Wizardzhou, 万物有灵且美.">
        <meta name="keywords"  content="Wizardzhou,, Python, Django, Poem, chinese-poetry">
        <meta http-equiv="X-UA-Compatible" content="IE=edge,chrome=1" />
        <meta name="viewport" content="width=device-width, initial-scale=1">
        <link rel="stylesheet" href="../../assets/global.css?v=3334">
        <link rel="stylesheet" href="../../assets/theme.css">
        <link rel="stylesheet" href="../../assets/semantic/components/site.min.css">
        <link rel="apple-touch-icon" sizes="180x180" href="../../assets/favicon/apple-touch-icon.png">
<link rel="icon" type="image/png" sizes="32x32" href="../../assets/favicon/favicon-32x32.png">
<link rel="icon" type="image/png" sizes="16x16" href="../../assets/favicon/favicon-16x16.png">
<link rel="manifest" href="../../assets/favicon/site.webmanifest">
<link rel="mask-icon" href="../../assets/favicon/safari-pinned-tab.svg" color="#5bbad5">
<link rel="shortcut icon" href="../../assets/favicon/favicon.ico">
<meta name="msapplication-TileColor" content="#da532c">
<meta name="msapplication-config" content="../../assets/favicon/browserconfig.xml">
<meta name="theme-color" content="#ffffff">
    <link rel="stylesheet" href="../../assets/semantic/components/grid.min.css">

    </head>
    
    <body>
        <div id="main" style="background-image: url('../../assets/images/ying.png'); ">
        
<div id="detail" class="ui stackable two column grid">
    <div class="zuo column">
        <div class="cover" style="background-image: url('../../images/unsplash64.jpg');">
            <div class="intro">
                <div class="inner">
                来自: <a href="https://unsplash.com" target="blank">unsplash</a>
                </div>
            </div>
        </div>
    </div>
    <div class="you column">
        <div class="poetry">
            <div class="inner-wrapper">
                <div class="title">
                    抑
                </div>
                <div class="author">
                    佚名
                </div>

                <div class="content" style="padding-left: 1em;">
                    
                    <p>抑抑威仪，维德之隅。人亦有言：靡哲不愚，庶人之愚，亦职维疾。</p>
                     
                    <p>哲人之愚，亦维斯戾。无竞维人，四方其训之。有觉德行，四国顺之。</p>
                     
                    <p>訏谟定命，远犹辰告。敬慎威仪，维民之则。其在于今，兴迷乱于政。</p>
                     
                    <p>颠覆厥德，荒湛于酒。女虽湛乐从，弗念厥绍。罔敷求先王，克共明刑。</p>
                     
                    <p>四皇天弗尚，如彼泉流，无沦胥以亡。夙兴夜寐，洒扫庭内，维民之章。</p>
                     
                    <p>修尔车马，弓矢戎兵，用戒戎作，用逷蛮方。质尔人民，谨尔侯度，用戒不虞。</p>
                     
                    <p>慎尔出话，敬尔威仪，无不柔嘉。白圭之玷，尚可磨也；斯言之玷，不可为也！</p>
                     
                    <p>无易由言，无曰苟矣，莫扪朕舌，言不可逝矣。无言不仇，无德不报。</p>
                     
                    <p>惠于朋友，庶民小子。子孙绳绳，万民靡不承。视尔友君子，辑柔尔颜，不遐有愆。</p>
                     
                    <p>相在尔室，尚不愧于屋漏。无曰不显，莫予云觏。神之格思，不可度思，矧可射思！</p>
                     
                    <p>辟尔为德，俾臧俾嘉。淑慎尔止，不愆于仪。不僭不贼，鲜不为则。投我以桃，报之以李。</p>
                     
                    <p>彼童而角，实虹小子。荏染柔木，言缗之丝。温温恭人，维德之基。</p>
                     
                    <p>其维哲人，告之话言，顺德之行。其维愚人，覆谓我僭。民各有心。</p>
                     
                    <p>于乎小子，未知臧否。匪手携之，言示之事。匪面命之，言提其耳。</p>
                     
                    <p>借曰未知，亦既抱子。民之靡盈，谁夙知而莫成？昊天孔昭，我生靡乐。</p>
                     
                    <p>视尔梦梦，我心惨惨。诲尔谆谆，听我藐藐。匪用为教，覆用为虐。</p>
                     
                    <p>借曰未知，亦聿既耄。于乎，小子，告尔旧止。听用我谋，庶无大悔。</p>
                     
                    <p>天方艰难，曰丧厥国。取譬不远，昊天不忒。回遹其德，俾民大棘。</p>
                     
                </div>


                <div class="meta content">
                    <hr class="line" align="right">
                    <p><a class="link under" href="../../www/list/大雅-荡之什.html">大雅-荡之什</a></p>
                    <p></p>
                    <p>大雅-荡之什</p>
                </div>

                
            </div>
        </div>
    </div>
</div>

        <div class="mobile">
            <div id="footer" class="content">
                <div id="jinrishici-tag">水月</div>
                <span id="jinrishici-sentence">掬水月在手，弄花香满衣.</span>
            </div>

            <div class="end content">
                <p>© <a class="link under" href="https://weibo.com/wizardzhou/home">wizardzhou.weibo</a> 2020</p>
            </div>
        </div>
        <a href="http://wizardzhou.gitee.io/poem/" class="home-page" aria-label="View my home">
            <img border="0" src="/images/wizardzhou.png" />
        </a>
        </div>
    </body>
    
    
    <script>
    // 今日诗词
    function jinrishiciLoad () {
        var xhr = new XMLHttpRequest();
        xhr.open('get', 'https://v2.jinrishici.com/one.json');
        xhr.withCredentials = true;
        xhr.onreadystatechange = function () {
          if (xhr.readyState === 4) {
            var data = JSON.parse(xhr.responseText);
            // 处理示例
            var gushici = document.getElementById('jinrishici-sentence');
            gushici.innerText = data.data.content;
            var gushiciTag = document.getElementById('jinrishici-tag');
            if (data.data.matchTags.length > 0) {
                gushiciTag.innerText = data.data.matchTags[0];
            } else {
                gushiciTag.innerText = data.data.origin.author;
            }
          }
        };
        xhr.send();
    }

    jinrishiciLoad()
    </script>
    

</html>