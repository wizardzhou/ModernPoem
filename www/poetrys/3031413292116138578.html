<!DOCTYPE html>
<html>
    <head>
        <meta charset="utf-8">
        
    
        <title> 蝶恋花 和六一词 | 中国当代诗七 </title>
        <meta name="author"  content="JackeyGao">
        <meta name="description" content="Wizardzhou, 万物有灵且美.">
        <meta name="keywords"  content="Wizardzhou,, Python, Django, Poem, chinese-poetry">
        <meta http-equiv="X-UA-Compatible" content="IE=edge,chrome=1" />
        <meta name="viewport" content="width=device-width, initial-scale=1">
        <link rel="stylesheet" href="../../assets/global.css?v=3334">
        <link rel="stylesheet" href="../../assets/theme.css">
        <link rel="stylesheet" href="../../assets/semantic/components/site.min.css">
        <link rel="apple-touch-icon" sizes="180x180" href="../../assets/favicon/apple-touch-icon.png">
<link rel="icon" type="image/png" sizes="32x32" href="../../assets/favicon/favicon-32x32.png">
<link rel="icon" type="image/png" sizes="16x16" href="../../assets/favicon/favicon-16x16.png">
<link rel="manifest" href="../../assets/favicon/site.webmanifest">
<link rel="mask-icon" href="../../assets/favicon/safari-pinned-tab.svg" color="#5bbad5">
<link rel="shortcut icon" href="../../assets/favicon/favicon.ico">
<meta name="msapplication-TileColor" content="#da532c">
<meta name="msapplication-config" content="../../assets/favicon/browserconfig.xml">
<meta name="theme-color" content="#ffffff">
    <link rel="stylesheet" href="../../assets/semantic/components/grid.min.css">

    </head>
    
    <body>
        <div id="main" style="background-image: url('../../assets/images/ying.png'); ">
        
<div id="detail" class="ui stackable two column grid">
    <div class="zuo column">
        <div class="cover" style="background-image: url('../../images/unsplash198.jpg');">
            <div class="intro">
                <div class="inner">
                来自: <a href="https://unsplash.com" target="blank">unsplash</a>
                </div>
            </div>
        </div>
    </div>
    <div class="you column">
        <div class="poetry">
            <div class="inner-wrapper">
                <div class="title">
                    蝶恋花 和六一词
                </div>
                <div class="author">
                    赵尊岳
                </div>

                <div class="content" style="padding-left: 1em;">
                     
                     <p>丝雨弄晴寒尚峭。</p>
                     
                     <p>燕子呢喃，说与春迟早。</p>
                     
                     <p>依约含苞娇杏小。</p>
                     
                     <p>红情已妒新妆巧。</p>
                     
                     <p>才玩赪鳞浮碧藻。</p>
                     
                     <p>尺素难传，翻被多情恼。</p>
                     
                     <p>见说春光晴最好。</p>
                     
                     <p>无端惆怅啼莺晓。</p>
                     
                     <p>廉纤雨作消寒阵。</p>
                     
                     <p>百宝阑前，已茁兰芽嫩。</p>
                     
                     <p>殢酒花扶人易困。</p>
                     
                     <p>脸霞渐渐红生晕。</p>
                     
                     <p>弦柱华年催转瞬。</p>
                     
                     <p>付与瞢腾，无复前方寸。</p>
                     
                     <p>醉眼天涯迷远近。</p>
                     
                     <p>番风输与相思信。</p>
                     
                     <p>玉梅犹似年时绽。</p>
                     
                     <p>娥月多情，来傍花阴转。</p>
                     
                     <p>粉蕊琼枝齐照眼。</p>
                     
                     <p>妍风刬地香云乱。</p>
                     
                     <p>倦理秦筝银甲缓。</p>
                     
                     <p>愁到而今，一任花深浅。</p>
                     
                     <p>梦里不知魂欲断。</p>
                     
                     <p>红裳翠羽分明见。</p>
                     
                     <p>一抹粉云生碧栋。</p>
                     
                     <p>拂槛风柔，想见帘波动。</p>
                     
                     <p>嫞理残妆鬟翠重。</p>
                     
                     <p>不成春睡和衣拥。</p>
                     
                     <p>罗胜合欢钗亸凤。</p>
                     
                     <p>商略眉图，犹记菱花共。</p>
                     
                     <p>迟日茜窗残月弄。</p>
                     
                     <p>流光消得年时梦。</p>
                     
                     <p>斜空珠帘风荡漾。</p>
                     
                     <p>燕燕衔泥，辛苦频来往。</p>
                     
                     <p>著意纤纤金缕放。</p>
                     
                     <p>腰肢似汝堪惆怅。</p>
                     
                     <p>倦拂云屏翻翠浪。</p>
                     
                     <p>一角屏山，花路空相向。</p>
                     
                     <p>看取游丝萦画幌。</p>
                     
                     <p>愁痕恰到眉梢上。</p>
                     
                     <p>帘外斜阳低碧树。</p>
                     
                     <p>帘底炉熏，销尽沈馢缕。</p>
                     
                     <p>缕缕丝丝萦雁柱。</p>
                     
                     <p>东风恰向天涯去。</p>
                     
                     <p>分付残花帘坠絮。</p>
                     
                     <p>休向池塘，点点和烟雨。</p>
                     
                     <p>{氵皺}尽文漪谁共语。</p>
                     
                     <p>杜鹃啼到花深处。</p>
                     
                     <p>彷佛青溪邀笛步。</p>
                     
                     <p>满目烟芜，空袅晴丝暮。</p>
                     
                     <p>大好韶光留客住。</p>
                     
                     <p>更从何处寻春去。</p>
                     
                     <p>云外片帆轻不度。</p>
                     
                     <p>已忍年时，携手临歧语。</p>
                     
                     <p>问讯垂杨无意绪。</p>
                     
                     <p>年年绿遍啼莺处。</p>
                     
                     <p>玉树交柯栖乳燕。</p>
                     
                     <p>尽意呢喃，钩起情撩乱。</p>
                     
                     <p>山远眉长人不见。</p>
                     
                     <p>梨云梦冷闲庭院。</p>
                     
                     <p>镇日思量千百遍。</p>
                     
                     <p>已拌春深，瘦损如花面。</p>
                     
                     <p>倦倚阑干多别怨。</p>
                     
                     <p>音书也似回肠断。</p>
                     
                     <p>燕燕留春春未许。</p>
                     
                     <p>九十韶光，能几番风数。</p>
                     
                     <p>拾翠归来惆怅处。</p>
                     
                     <p>将离开到长亭路。</p>
                     
                     <p>寂寞空庭烟景暮。</p>
                     
                     <p>花卜归期，花肯留人住。</p>
                     
                     <p>写遍吴笺无好语。</p>
                     
                     <p>柳绵更被风吹去。</p>
                     
                     <p>记得青墩牵画舫。</p>
                     
                     <p>春水情深，芳约横塘上。</p>
                     
                     <p>风暖日斜翻翠浪。</p>
                     
                     <p>乱红著意随双桨。</p>
                     
                     <p>巧啭莺吭回踏唱。</p>
                     
                     <p>剪绿裁红，骅骝纷相向。</p>
                     
                     <p>玉斝莫辞斟碧酿。</p>
                     
                     <p>此情休待成惆怅。</p>
                     
                     <p>画槛临春杨柳畔。</p>
                     
                     <p>倚立凝情，亸袖双金钏。</p>
                     
                     <p>隐约眉颦呈粉面。</p>
                     
                     <p>谁知此际情深浅。</p>
                     
                     <p>开到荼蘼春又晚。</p>
                     
                     <p>绣线琴丝，算是茸窗伴。</p>
                     
                     <p>梦里蓬山知近远。</p>
                     
                     <p>柔情似水浑无岸。</p>
                     
                     <p>翠罨菱花花叠浪。</p>
                     
                     <p>接叶交柯，弄影妆台上。</p>
                     
                     <p>更帖花钿迟一向。</p>
                     
                     <p>眉痕欲斗山鬟样。</p>
                     
                     <p>道是缃桃犹未放。</p>
                     
                     <p>强起临鸾，著意生惆怅。</p>
                     
                     <p>得似玉奁春荡漾。</p>
                     
                     <p>婵娟千里曾相望。</p>
                     
                     <p>向晓帘栊寒未歇。</p>
                     
                     <p>宝鸭浓熏，消得情深切。</p>
                     
                     <p>残角疏砧都听彻。</p>
                     
                     <p>梦回苦忆年时别。</p>
                     
                     <p>玉漏三商肠百结。</p>
                     
                     <p>拌醉和衣，随分孤芬节。</p>
                     
                     <p>万绪千愁谁与说。</p>
                     
                     <p>照人犹有西楼月。</p>
                     
                     <p>柳拂横塘金缕细。</p>
                     
                     <p>刬地蘼芜，春已无边际。</p>
                     
                     <p>写入屏山图画里。</p>
                     
                     <p>妍秾得似人中意。</p>
                     
                     <p>载榼归来扶浅醉。</p>
                     
                     <p>蝶趁蜂随，珍重余情味。</p>
                     
                     <p>倒尽金尊君莫悔。</p>
                     
                     <p>有花无酒真憔悴。</p>
                     
                     <p>绿袖翾翩回绮宴。</p>
                     
                     <p>画烛摇红，映掩新妆面。</p>
                     
                     <p>粉簌行云珠一串。</p>
                     
                     <p>媚香飞越流霞盏。</p>
                     
                     <p>何事新声生别怨。</p>
                     
                     <p>纵赋同心，聚了还愁散。</p>
                     
                     <p>寒到被池惊梦惯。</p>
                     
                     <p>也须怜人肠断。</p>
                     
                     <p>偻指花风知别久。</p>
                     
                     <p>检点腰围，非复年时旧。</p>
                     
                     <p>记得长亭斟别酒。</p>
                     
                     <p>一春已拌思君瘦。</p>
                     
                     <p>碧映帘栊新舞柳。</p>
                     
                     <p>深浅情怀，随分年年有。</p>
                     
                     <p>泪墨千行携满袖。</p>
                     
                     <p>回环不尽书成后。</p>
                     
                     <p>软绣大堤春满目。</p>
                     
                     <p>堤上游丝，舞絮纷相逐。</p>
                     
                     <p>俊侣联镳催辘辘。</p>
                     
                     <p>朱轮碾地蘼芜绿。</p>
                     
                     <p>未许骢嘶归太促。</p>
                     
                     <p>宛款啼莺，花外商量足。</p>
                     
                     <p>十里芳郊程断续。</p>
                     
                     <p>高楼唱彻吴娘曲。</p>
                     
                     <p>{互/水}曲回阑朱字亚。</p>
                     
                     <p>阑外遥山，掩映斜阳下。</p>
                     
                     <p>飞羽传觞犹未罢。</p>
                     
                     <p>新蟾已向林梢挂。</p>
                     
                     <p>眼底韶光难暂舍。</p>
                     
                     <p>烟景清和，远近都宜画。</p>
                     
                     <p>莫遣柳绵飞尽也。</p>
                     
                     <p>东风门巷乌衣谢。</p>
                     
                     <p>燕燕衔泥芳径去。</p>
                     
                     <p>尽意蹁跹，不管春迟暮。</p>
                     
                     <p>辛苦天涯芳草路。</p>
                     
                     <p>绿梅已换缃桃树。</p>
                     
                     <p>藻井呢喃千万语。</p>
                     
                     <p>伫尽斜阳，有识人愁否。</p>
                     
                     <p>苦恨香泥粘弱絮。</p>
                     
                     <p>絮飞前度经行处。</p>
                     
                     <p>晴日帘栊风细细。</p>
                     
                     <p>嚼玉吹香，更惜红英坠。</p>
                     
                     <p>香篆茶声撩午睡。</p>
                     
                     <p>醒来闲倚鸳鸯被。</p>
                     
                     <p>契阔情怀经岁岁。</p>
                     
                     <p>鱼雁无凭，多事征邮违。</p>
                     
                     <p>莫道相思无可寄。</p>
                     
                     <p>襟痕看取伤离泪。</p>
                     
                     <p>杏雨新晴春婉娩。</p>
                     
                     <p>柳外高楼，楼外花深浅。</p>
                     
                     <p>又是蔷薇香一院。</p>
                     
                     <p>如何春在人难见。</p>
                     
                     <p>云影迷离花影乱。</p>
                     
                     <p>极目遥天，不到江南岸。</p>
                     
                     <p>廿四番风容易换。</p>
                     
                     <p>天涯付与骢嘶断。</p>
                     
                     <p>乍暖还寒春意早。</p>
                     
                     <p>载榼寻芳，香径啼莺小。</p>
                     
                     <p>万一流光轻负了。</p>
                     
                     <p>少年能否年年少。</p>
                     
                     <p>不解酬春应自笑。</p>
                     
                     <p>飞絮飞花，犹有晴丝绕。</p>
                     
                     <p>未必蓬山无梦到。</p>
                     
                     <p>逢花且拌新刍倒。</p>
                     
                </div>


                <div class="meta content">
                    <hr class="line" align="right">
                    <p><a class="link under" href="../../www/list/中国当代诗七.html">中国当代诗七</a></p>
                    <p></p>
                    <p></p>
                </div>

                
            </div>
        </div>
    </div>
</div>

        <div class="mobile">
            <div id="footer" class="content">
                <div id="jinrishici-tag">水月</div>
                <span id="jinrishici-sentence">掬水月在手，弄花香满衣.</span>
            </div>

            <div class="end content">
                <p>© <a class="link under" href="https://weibo.com/wizardzhou/home">wizardzhou.weibo</a> 2020</p>
            </div>
        </div>
        <a href="http://wizardzhou.gitee.io/poem/" class="home-page" aria-label="View my home">
            <img border="0" src="/images/wizardzhou.png" />
        </a>
        </div>
    </body>
    
    
    <script>
    // 今日诗词
    function jinrishiciLoad () {
        var xhr = new XMLHttpRequest();
        xhr.open('get', 'https://v2.jinrishici.com/one.json');
        xhr.withCredentials = true;
        xhr.onreadystatechange = function () {
          if (xhr.readyState === 4) {
            var data = JSON.parse(xhr.responseText);
            // 处理示例
            var gushici = document.getElementById('jinrishici-sentence');
            gushici.innerText = data.data.content;
            var gushiciTag = document.getElementById('jinrishici-tag');
            if (data.data.matchTags.length > 0) {
                gushiciTag.innerText = data.data.matchTags[0];
            } else {
                gushiciTag.innerText = data.data.origin.author;
            }
          }
        };
        xhr.send();
    }

    jinrishiciLoad()
    </script>
    

</html>