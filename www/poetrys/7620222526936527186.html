<!DOCTYPE html>
<html>
    <head>
        <meta charset="utf-8">
        
    
        <title> 洞庭碧血 | 中国当代诗七 </title>
        <meta name="author"  content="JackeyGao">
        <meta name="description" content="Wizardzhou, 万物有灵且美.">
        <meta name="keywords"  content="Wizardzhou,, Python, Django, Poem, chinese-poetry">
        <meta http-equiv="X-UA-Compatible" content="IE=edge,chrome=1" />
        <meta name="viewport" content="width=device-width, initial-scale=1">
        <link rel="stylesheet" href="../../assets/global.css?v=3334">
        <link rel="stylesheet" href="../../assets/theme.css">
        <link rel="stylesheet" href="../../assets/semantic/components/site.min.css">
        <link rel="apple-touch-icon" sizes="180x180" href="../../assets/favicon/apple-touch-icon.png">
<link rel="icon" type="image/png" sizes="32x32" href="../../assets/favicon/favicon-32x32.png">
<link rel="icon" type="image/png" sizes="16x16" href="../../assets/favicon/favicon-16x16.png">
<link rel="manifest" href="../../assets/favicon/site.webmanifest">
<link rel="mask-icon" href="../../assets/favicon/safari-pinned-tab.svg" color="#5bbad5">
<link rel="shortcut icon" href="../../assets/favicon/favicon.ico">
<meta name="msapplication-TileColor" content="#da532c">
<meta name="msapplication-config" content="../../assets/favicon/browserconfig.xml">
<meta name="theme-color" content="#ffffff">
    <link rel="stylesheet" href="../../assets/semantic/components/grid.min.css">

    </head>
    
    <body>
        <div id="main" style="background-image: url('../../assets/images/ying.png'); ">
        
<div id="detail" class="ui stackable two column grid">
    <div class="zuo column">
        <div class="cover" style="background-image: url('../../images/unsplash229.jpg');">
            <div class="intro">
                <div class="inner">
                来自: <a href="https://unsplash.com" target="blank">unsplash</a>
                </div>
            </div>
        </div>
    </div>
    <div class="you column">
        <div class="poetry">
            <div class="inner-wrapper">
                <div class="title">
                    洞庭碧血
                </div>
                <div class="author">
                    田翠竹
                </div>

                <div class="content" style="padding-left: 1em;">
                     
                     <p>兵车彻夜如雷吼，三车径向湖滨走。</p>
                     
                     <p>瘦马含枚别古城，霜蹄踏石石作声。</p>
                     
                     <p>衰柳抱微月，清光生嫩寒。</p>
                     
                     <p>壮士怀忠心，临风忘衣单。</p>
                     
                     <p>腰悬短剑一尺许，剑锋触鞘各自语。</p>
                     
                     <p>野犬惊吠篱落间，昂首注视目如炬。</p>
                     
                     <p>行经茅亭畔，永夜何凄其！山翁尘梦醒，睡眼撑迷离。</p>
                     
                     <p>启扉独瞻望，长揖前致辞：“借问行役人，此去将何之？曷留蓬荜中，品茗谈移时。</p>
                     
                     <p>”官兵答曰“可，”纷坐无一遗。</p>
                     
                     <p>山翁挈瓦壶，小儿灼明火。</p>
                     
                     <p>清涕悬鼻端，欲试终未果。</p>
                     
                     <p>火裂泉渐沸，泉沸茶乃香。</p>
                     
                     <p>分暖各一斟，新暖生离肠。</p>
                     
                     <p>堆面笑可掬，拱手谢未遑。</p>
                     
                     <p>扬袂一为别，前路浑茫茫。</p>
                     
                     <p>山翁凝睇久，无语自太息。</p>
                     
                     <p>携儿入闭关，断梦续不得。</p>
                     
                     <p>欹枕拾闲愁，愁多压满腹。</p>
                     
                     <p>星繁天未明，荒鸡唱茅屋。</p>
                     
                     <p>牧儿初自西南来，霜风猎猎吹笳哀。</p>
                     
                     <p>连宵不寐客途苦，睡眼萧瑟凭谁开。</p>
                     
                     <p>行军湘水滨，双趺乃少息。</p>
                     
                     <p>牵马上草原，草衰褪秋色。</p>
                     
                     <p>疏林缀红叶，白日生晴光。</p>
                     
                     <p>马以草为食，人以草为床。</p>
                     
                     <p>左手曲作枕，右手直握缰。</p>
                     
                     <p>缰稳马不驰，草深味亦香。</p>
                     
                     <p>马儿啮草不啮梦，梦随风向沙场送。</p>
                     
                     <p>黄沙漫漫飞满天，洞庭波浪愁无边。</p>
                     
                     <p>巨弹裂空散星火，杀声遍野酣烽烟。</p>
                     
                     <p>暴白骨，流碧血，手挥刀，身衣铁。</p>
                     
                     <p>王师忠义弥宇宙，誓扫妖氛探虎穴。</p>
                     
                     <p>虾夷原是东海民，甫战即败湖之滨。</p>
                     
                     <p>残阳半轮没山麓，暮鸦悲啼何怆神！马腹既果意远适，长鸣破梦梦无迹。</p>
                     
                     <p>白鸥飞入荻芦花，湘天万里无云碧。</p>
                     
                     <p>昨宵亭长叩门语：“速往滨湖迓军旅。</p>
                     
                     <p>天下兴亡责匹夫，皇皇之令不得拒。</p>
                     
                     <p>”天未晓，月如霜，霜华遍野凝寒光。</p>
                     
                     <p>披衣扶侣向遥路，未有离思生柔肠。</p>
                     
                     <p>万山吐朝日，逶迤入沩水。</p>
                     
                     <p>水深塞雁飞，秋老枫林紫。</p>
                     
                     <p>逢著负伤人，行脚水边止。</p>
                     
                     <p>竹作帐，布为床，床在肩，人欲僵。</p>
                     
                     <p>呻吟之声何凄楚，缕缕入耳如丝长。</p>
                     
                     <p>低声问壮士：“战争诚太苦，卫国全恃君，吾侪愧无补。</p>
                     
                     <p>”壮士忍痛言：“守土责在身。</p>
                     
                     <p>忆余赴战初，满目咸烟尘。</p>
                     
                     <p>湖水作人立，寇焰骄未驯。</p>
                     
                     <p>孤城寂寂罕人迹，城头累累砌白骨。</p>
                     
                     <p>昼不睱寐夜不眠，枪锋距敌数百尺。</p>
                     
                     <p>巨弹毁屋声萧萧，砖飞石走椽楹烧。</p>
                     
                     <p>馀火未尽明中宵，马蹄送响来林梢。</p>
                     
                     <p>杀敌之声高未已，腥风吹寒袭危垒。</p>
                     
                     <p>但求战胜不知败，不求苟活只知死。</p>
                     
                     <p>何期负创皮肉间，讵获生还亦耻耳！”壮士作壮语，语语怀精忠。</p>
                     
                     <p>裹身尺布素，旋看色转红。</p>
                     
                     <p>吁嗟乎！男儿自有身如铁，沙场故事从头说。</p>
                     
                     <p>一行涕泪一行书，一寸河山一寸血！水星楼上星可摘，水星楼下水光碧。</p>
                     
                     <p>楼上星辰楼下水，星水辉映自朝夕。</p>
                     
                     <p>此楼之高高矗天，豋楼四顾心茫然。</p>
                     
                     <p>人民城郭尽如此，凝睇东望多烽烟。</p>
                     
                     <p>烽烟浓压洞庭水，水阔天寒八百里。</p>
                     
                     <p>孤月空照乌鹊飞，战船欲逼鱼龙死。</p>
                     
                     <p>楼头猛士二十人，居处有如兄弟亲。</p>
                     
                     <p>守土报国复何有，三尺短剑七尺身。</p>
                     
                     <p>昨宵敌骑来城下，炮堕城垣弹碎瓦。</p>
                     
                     <p>临难不苟勇莫当，独木乃能支大厦。</p>
                     
                     <p>胡笳急，啼猿哀，血花遍地和霜开，白骨暴街寒作灰。</p>
                     
                     <p>危楼不禁风雨摧，摇摇欲堕城之隈。</p>
                     
                     <p>歌声蓦地惊寰宇，孤军清泪纷如雨。</p>
                     
                     <p>楼与人身毁一时，人与楼名照千古。</p>
                     
                     <p>楼头向有夜半钟，此时破碎楼相同。</p>
                     
                     <p>顽铁无灵长苔藓，东涂西抹苏僵虫。</p>
                     
                     <p>吁嗟乎！元龙豪气悲陈迹，休向楼头寻蜡屐。</p>
                     
                     <p>残钟不语夜漫漫，星影水光仍似昔。</p>
                     
                     <p>武陵城头乌夜啼，武陵城上喧鼓鼙。</p>
                     
                     <p>胡儿登城高未得，城畔架以百尺梯。</p>
                     
                     <p>梯百尺，人五尺，一人攀梯百人继，百人手各持刀戟。</p>
                     
                     <p>城头壮士龙虎同，御敌首藉炮火攻。</p>
                     
                     <p>炮火既尽拔短剑，枭首截腰无不利。</p>
                     
                     <p>剑折复以顽石投，石花血花相交流。</p>
                     
                     <p>此时敌死以千计，尸骨欲与城相侔。</p>
                     
                     <p>城头战士石亦罄，楼上胡儿顶连胫。</p>
                     
                     <p>纷纷争上城头来，城危势破心不灰。</p>
                     
                     <p>双手握梯城北推，梯倾敌陨啼声哀。</p>
                     
                     <p>一梯初堕去，一梯忽又上。</p>
                     
                     <p>城头战士剩一人，迎敌击以巨灵掌。</p>
                     
                     <p>敌乃伸两臂，坚抱战士身。</p>
                     
                     <p>战士压敌头，力斗未肯驯。</p>
                     
                     <p>蓦然失足立无据，苍茫坠向城低处。</p>
                     
                     <p>忠骨碎入瓦砾堆，幽魂化若风前絮。</p>
                     
                     <p>城头乌声啼未休，梅边月落寒江曙。</p>
                     
                     <p>秋尽原野空无人，林木脱叶山嶙峋。</p>
                     
                     <p>岩花损色见寒泪，衰草没径生烟尘。</p>
                     
                     <p>瘦马四十匹，力疲耸硬骨。</p>
                     
                     <p>一步一点头，摇摇势欲蹶。</p>
                     
                     <p>鞭之不疾行，怒目徒吞声。</p>
                     
                     <p>背同布囊比石重，古道曲折且不平。</p>
                     
                     <p>牧马老苍头，齿落作俘虏。</p>
                     
                     <p>尝遍辛苦味，日夕思遁走。</p>
                     
                     <p>偶憩茅亭畔，人首傍马首。</p>
                     
                     <p>窥敌左右散，以目探囊口。</p>
                     
                     <p>赫然心怦怦，塞囊佥断手。</p>
                     
                     <p>想是胡儿死战场，埋骨未得留斯囊。</p>
                     
                     <p>间关浮海归故乡，千家万家啼断肠。</p>
                     
                     <p>憩久忽前去，芒鞋宿何处？颓垣破瓦遍荒村，残骸乱血迷遥路。</p>
                     
                     <p>昏鸦野犬自去来，夕阳冷堕江边树。</p>
                     
                </div>


                <div class="meta content">
                    <hr class="line" align="right">
                    <p><a class="link under" href="../../www/list/中国当代诗七.html">中国当代诗七</a></p>
                    <p></p>
                    <p></p>
                </div>

                
            </div>
        </div>
    </div>
</div>

        <div class="mobile">
            <div id="footer" class="content">
                <div id="jinrishici-tag">水月</div>
                <span id="jinrishici-sentence">掬水月在手，弄花香满衣.</span>
            </div>

            <div class="end content">
                <p>© <a class="link under" href="https://weibo.com/wizardzhou/home">wizardzhou.weibo</a> 2020</p>
            </div>
        </div>
        <a href="http://wizardzhou.gitee.io/poem/" class="home-page" aria-label="View my home">
            <img border="0" src="/images/wizardzhou.png" />
        </a>
        </div>
    </body>
    
    
    <script>
    // 今日诗词
    function jinrishiciLoad () {
        var xhr = new XMLHttpRequest();
        xhr.open('get', 'https://v2.jinrishici.com/one.json');
        xhr.withCredentials = true;
        xhr.onreadystatechange = function () {
          if (xhr.readyState === 4) {
            var data = JSON.parse(xhr.responseText);
            // 处理示例
            var gushici = document.getElementById('jinrishici-sentence');
            gushici.innerText = data.data.content;
            var gushiciTag = document.getElementById('jinrishici-tag');
            if (data.data.matchTags.length > 0) {
                gushiciTag.innerText = data.data.matchTags[0];
            } else {
                gushiciTag.innerText = data.data.origin.author;
            }
          }
        };
        xhr.send();
    }

    jinrishiciLoad()
    </script>
    

</html>