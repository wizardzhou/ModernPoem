<!DOCTYPE html>
<html>
    <head>
        <meta charset="utf-8">
        
    
        <title> 涉江曲 记一代词人沈祖棻女史 | 中国近代诗二十六 </title>
        <meta name="author"  content="JackeyGao">
        <meta name="description" content="Wizardzhou, 万物有灵且美.">
        <meta name="keywords"  content="Wizardzhou,, Python, Django, Poem, chinese-poetry">
        <meta http-equiv="X-UA-Compatible" content="IE=edge,chrome=1" />
        <meta name="viewport" content="width=device-width, initial-scale=1">
        <link rel="stylesheet" href="../../assets/global.css?v=3334">
        <link rel="stylesheet" href="../../assets/theme.css">
        <link rel="stylesheet" href="../../assets/semantic/components/site.min.css">
        <link rel="apple-touch-icon" sizes="180x180" href="../../assets/favicon/apple-touch-icon.png">
<link rel="icon" type="image/png" sizes="32x32" href="../../assets/favicon/favicon-32x32.png">
<link rel="icon" type="image/png" sizes="16x16" href="../../assets/favicon/favicon-16x16.png">
<link rel="manifest" href="../../assets/favicon/site.webmanifest">
<link rel="mask-icon" href="../../assets/favicon/safari-pinned-tab.svg" color="#5bbad5">
<link rel="shortcut icon" href="../../assets/favicon/favicon.ico">
<meta name="msapplication-TileColor" content="#da532c">
<meta name="msapplication-config" content="../../assets/favicon/browserconfig.xml">
<meta name="theme-color" content="#ffffff">
    <link rel="stylesheet" href="../../assets/semantic/components/grid.min.css">

    </head>
    
    <body>
        <div id="main" style="background-image: url('../../assets/images/ying.png'); ">
        
<div id="detail" class="ui stackable two column grid">
    <div class="zuo column">
        <div class="cover" style="background-image: url('../../images/img33.jpg');">
            <div class="intro">
                <div class="inner">
                来自: <a href="#" target="blank">互联网</a>
                </div>
            </div>
        </div>
    </div>
    <div class="you column">
        <div class="poetry">
            <div class="inner-wrapper">
                <div class="title">
                    涉江曲 记一代词人沈祖棻女史
                </div>
                <div class="author">
                    孔凡章
                </div>

                <div class="content" style="padding-left: 1em;">
                     
                     <p>乾坤灵气东南烈，卿云记盛临新叶。</p>
                     
                     <p>北渚秋烟逐去鸿，南湖夜雨哀啼鴂。</p>
                     
                     <p>剑石犹留万古痕，琴台未化千年雪。</p>
                     
                     <p>天上愁深世未知，人寰缘尽春长诀。</p>
                     
                     <p>吴江幽梦已成尘，三生不碍留芳洁。</p>
                     
                     <p>浩劫吟坛古所无，词仙解托异凡躯。</p>
                     
                     <p>檀云幻影千秋恨，薤露讴吟万众俱。</p>
                     
                     <p>别有因缘归我佛，长留津逮启吾徒。</p>
                     
                     <p>莲池谪满凭归去，证果伤心与众殊。</p>
                     
                     <p>长江三镇咽喉地，建瓴南北窥吴冀。</p>
                     
                     <p>水陆环回任往来，楼台栉比繁声利。</p>
                     
                     <p>浩浩波涛去不回，茫茫宇宙生如戏。</p>
                     
                     <p>腥雾长天绛阙寒，惊雷平地清都閟。</p>
                     
                     <p>始祸城狐尚可原，横行市虎应难避。</p>
                     
                     <p>零落探骊起凤辞，凄凉殒玉沉珠记。</p>
                     
                     <p>采竹南山写悼诗，芳魂何处书难寄。</p>
                     
                     <p>碧血长街事已遥，书香门第溯前朝。</p>
                     
                     <p>居停剧邑繁支盛，交往清流令闻昭。</p>
                     
                     <p>有女谢庭争抗手，几人班笔亚垂髫？汹涌才华宁有际，洲源原出浙江潮。</p>
                     
                     <p>过眼驹阴往事驰，执经同受梦秋词。</p>
                     
                     <p>清沾月露成初作，格袭冰霜继本师。</p>
                     
                     <p>溅泪花时归进酒，荡胸云影付吟诗。</p>
                     
                     <p>情疑湘水同舟日，事证屯溪却扇诗。</p>
                     
                     <p>三年尽得风诗秘，春雨无声润绿枝。</p>
                     
                     <p>时势开张文运启，诗词五四萌新体。</p>
                     
                     <p>妇孺同知白话优，典书竞事繁文洗。</p>
                     
                     <p>革旧终难世所容，创新每陷人纷诋。</p>
                     
                     <p>倘今残籍见《诗帆》，当时定是中流砥。</p>
                     
                     <p>时逢东寇连兵挟，横磨出匣邀同猎。</p>
                     
                     <p>白日寒生柳塞旗，乌云势压榆关堞。</p>
                     
                     <p>风雪难存冻雀枝，舆图正食春蚕叶。</p>
                     
                     <p>血战孤城告合围，羽书连驿闻相接。</p>
                     
                     <p>江山不待后人愁，已是安危迫眉睫。</p>
                     
                     <p>人生禁得几回肠？家国深仇到女郎。</p>
                     
                     <p>辗转舟车怜荏弱，迷离风雨记仓黄。</p>
                     
                     <p>好合百年谐伉俪，飘零三曲咏流亡。</p>
                     
                     <p>因忆少陵中岁日，哥舒败战潼关失。</p>
                     
                     <p>旌期蜀道正萦纡，鼙鼓渔阳空战慄。</p>
                     
                     <p>未肯低头侍禄儿，间关西上依唐室。</p>
                     
                     <p>同心高节踵先贤，故国无家远播迁。</p>
                     
                     <p>清露一肩吴郡月，狂飙千里蓟门烟。</p>
                     
                     <p>双栖未有安巢借，孤往宁辞敝屣穿。</p>
                     
                     <p>龙塞边声萦旅梦，蚕业山色伫吟篇。</p>
                     
                     <p>瞿塘波浪巫峰雾，同护江陵上水船。</p>
                     
                     <p>峨眉卉圃添兰芷，香云泻入西川史。</p>
                     
                     <p>此后才名四十年，当时故国三千里。</p>
                     
                     <p>词苑分藩事有无，明珠耀目从今始。</p>
                     
                     <p>绿杨城郭花千树，传烽不到梁州路。</p>
                     
                     <p>流寓难消敌忾心，伤时只合随缘住。</p>
                     
                     <p>岷江锦水自分流，画眉有恨空辜负。</p>
                     
                     <p>秋风剑外草离离，北定中原未可期。</p>
                     
                     <p>客里沧桑归鬓发，吟边花草幻旌旗。</p>
                     
                     <p>多才自古多忧患，天道无情未足奇。</p>
                     
                     <p>芙蓉独领秋江碧，词场门户纷停绎。</p>
                     
                     <p>璇玑心力见回文，坛坫鬓眉甘避席。</p>
                     
                     <p>偶然抒兴倚新声，行间底事愁堆积。</p>
                     
                     <p>憔悴容华意未慵，每缘诗酒寄情棕。</p>
                     
                     <p>国事蜩螗多难日，生涯创作最高峰。</p>
                     
                     <p>词成倚马银笺檄，意在屠龙宝剑锋。</p>
                     
                     <p>酒痕每共伤时泪，湿透罗衣又一重。</p>
                     
                     <p>清江明月几回圆，江畔春声响杜鹃。</p>
                     
                     <p>肉食不闻唐罪己，心丧谁问杞忧天？枨触兵时伤别泪，唱酬吟社感怀篇。</p>
                     
                     <p>玉垒无家终是客，锦城虽乐不如还。</p>
                     
                     <p>多病况兼家国恨，年年明镜渺钗钿。</p>
                     
                     <p>狼烟九域何时了？沧溟雾散天终晓。</p>
                     
                     <p>飞将方呈谒庙书，仪曹已缮还京表。</p>
                     
                     <p>八年碧血国书存，三岛素旌妖梦杳。</p>
                     
                     <p>哀哉万骨为谁枯？蕞尔群魔空自扰！祗惜天吴就缚时，江东子弟归来少。</p>
                     
                     <p>先入关中约未寒，天池龙战沸惊湍。</p>
                     
                     <p>享成卢塞收长白，安内萧墙用契丹。</p>
                     
                     <p>国势难容秦立极，人心终向汉登坛。</p>
                     
                     <p>星帜扶摇烽火熄，黄河从此报安澜。</p>
                     
                     <p>兰堂师友相逢几？一怀秋绪难为理。</p>
                     
                     <p>旧稿难期笼壁纱，新词应许裁宫绮。</p>
                     
                     <p>玉树秦淮曲已终，琼林宋苑歌重起。</p>
                     
                     <p>负笈当年白下门，今来白下载桃李。</p>
                     
                     <p>群言宫殿忽荒墟，事起风雷禹甸初。</p>
                     
                     <p>酷吏深文瓜蔓后，故家乔木斧斤余。</p>
                     
                     <p>郎伯诤言违左衽，春秋明戒警前车。</p>
                     
                     <p>心惊夏日彤霄暗，眉锁春山黛色沮。</p>
                     
                     <p>飞蓬雾髻三千丈，悄悄连朝带泪梳。</p>
                     
                     <p>终雪沉冤任贬褒，衰年夫婿董帷劳。</p>
                     
                     <p>中朝文史权威重，上国耆英地望高。</p>
                     
                     <p>杏坫域中驰令誉，槐衙江左慕清曹。</p>
                     
                     <p>遂令如砥金陵路，高矗凌云鲁殿旄。</p>
                     
                     <p>离人正冀无离别，忽报天吴作怒涛。</p>
                     
                     <p>天胡梦梦春何遽？笙簧九部催鸾驭！忧世重闻八咏楼，祈年空晋千言疏。</p>
                     
                     <p>碧月西沉夜寂寥，彩云北断人归去！年华去去水悠悠，江北江南总是愁。</p>
                     
                     <p>萧瑟湖山黄叶雨，凄清时节白蘋秋。</p>
                     
                     <p>人间自有名山业，楚畹余香满益州。</p>
                     
                     <p>易安一去无消息，后来闺秀空颜色。</p>
                     
                     <p>纵使灵心格外深，还凭慧眼殷勤识。</p>
                     
                     <p>惟有炎黄吐凤才，诗人才许真倾国！祗今倾国更何人？谁领风骚数百春？清浅花溪愁里涉，迢遥珂里梦中亲。</p>
                     
                     <p>簪花净几描新格，咏絮幽庭识夙因。</p>
                     
                     <p>最是篇章多隽语，于微波处见风神。</p>
                     
                     <p>涉江双集今犹在，碧城箫管应难再！隋珠花月丽千秋，卞玉鹓鸾珍一代。</p>
                     
                     <p>身是瑶池女侍书，仙凡去住应无碍。</p>
                     
                     <p>一曲巴歈每自哀，无端幽恨袭人来。</p>
                     
                     <p>行歌漫补残诗页，太息空停浊酒杯。</p>
                     
                     <p>风雨凄迷安宿命，河山装点仗清才。</p>
                     
                     <p>频惊妙语生银管，愿献长歌晋玉杯。</p>
                     
                     <p>沧海潮音春梦醒，蓬莱山影世缘灰。</p>
                     
                     <p>天人愧借芜毫渎，霄汉难招绣纛回。</p>
                     
                     <p>一夜江城飞玉笛，落花如雨暗苏台。</p>
                     
                </div>


                <div class="meta content">
                    <hr class="line" align="right">
                    <p><a class="link under" href="../../www/list/中国近代诗二十六.html">中国近代诗二十六</a></p>
                    <p></p>
                    <p></p>
                </div>

                
            </div>
        </div>
    </div>
</div>

        <div class="mobile">
            <div id="footer" class="content">
                <div id="jinrishici-tag">水月</div>
                <span id="jinrishici-sentence">掬水月在手，弄花香满衣.</span>
            </div>

            <div class="end content">
                <p>© <a class="link under" href="https://weibo.com/wizardzhou/home">wizardzhou.weibo</a> 2020</p>
            </div>
        </div>
        <a href="http://wizardzhou.gitee.io/poem/" class="home-page" aria-label="View my home">
            <img border="0" src="/images/wizardzhou.png" />
        </a>
        </div>
    </body>
    
    
    <script>
    // 今日诗词
    function jinrishiciLoad () {
        var xhr = new XMLHttpRequest();
        xhr.open('get', 'https://v2.jinrishici.com/one.json');
        xhr.withCredentials = true;
        xhr.onreadystatechange = function () {
          if (xhr.readyState === 4) {
            var data = JSON.parse(xhr.responseText);
            // 处理示例
            var gushici = document.getElementById('jinrishici-sentence');
            gushici.innerText = data.data.content;
            var gushiciTag = document.getElementById('jinrishici-tag');
            if (data.data.matchTags.length > 0) {
                gushiciTag.innerText = data.data.matchTags[0];
            } else {
                gushiciTag.innerText = data.data.origin.author;
            }
          }
        };
        xhr.send();
    }

    jinrishiciLoad()
    </script>
    

</html>