<!DOCTYPE html>
<html>
    <head>
        <meta charset="utf-8">
        
    
        <title> 范雎说秦王 | 高中文言文 </title>
        <meta name="author"  content="JackeyGao">
        <meta name="description" content="JackeyGao, 一个程序员的技术分享和对生活的理解.">
        <meta name="keywords"  content="JackeyGao, JackeyGao的日记本, Python, Django, Vue.js, chinese-poetry">
        <meta http-equiv="X-UA-Compatible" content="IE=edge,chrome=1" />
        <meta name="viewport" content="width=device-width, initial-scale=1">
        <link rel="stylesheet" href="../../assets/global.css?v=3334">
        <link rel="stylesheet" href="../../assets/theme.css">
        <link rel="stylesheet" href="../../assets/semantic/components/site.min.css">
        <link rel="apple-touch-icon" sizes="180x180" href="../../assets/favicon/apple-touch-icon.png">
<link rel="icon" type="image/png" sizes="32x32" href="../../assets/favicon/favicon-32x32.png">
<link rel="icon" type="image/png" sizes="16x16" href="../../assets/favicon/favicon-16x16.png">
<link rel="manifest" href="../../assets/favicon/site.webmanifest">
<link rel="mask-icon" href="../../assets/favicon/safari-pinned-tab.svg" color="#5bbad5">
<link rel="shortcut icon" href="../../assets/favicon/favicon.ico">
<meta name="msapplication-TileColor" content="#da532c">
<meta name="msapplication-config" content="../../assets/favicon/browserconfig.xml">
<meta name="theme-color" content="#ffffff">
    <link rel="stylesheet" href="../../assets/semantic/components/grid.min.css">

    </head>
    
    <body>
        <div id="main" style="background-image: url('../../assets/images/ying.png'); ">
        
<div id="detail" class="ui stackable two column grid">
    <div class="zuo column">
        <div class="cover" style="background-image: url('../../images/jackeygao-taishan-00006.jpg');">
            <div class="intro">
                <div class="inner">
                来自: <a href="https://jackeygao.io" target="blank">JackeyGao</a>
                </div>
            </div>
        </div>
    </div>
    <div class="you column">
        <div class="poetry">
            <div class="inner-wrapper">
                <div class="title">
                    范雎说秦王
                </div>
                <div class="author">
                    佚名
                </div>

                <div class="content" style="padding-left: 1em;">
                    
                    <p>范雎至秦，王庭迎，谓范雎曰：“寡人宜以身受令久矣。今者义渠之事急，寡人日自请太后。今义渠之事已，寡人乃得以身受命。躬窃闵然不敏。”敬执宾主之礼，范雎辞让。</p>
                     
                    <p></p>
                     
                    <p>是日见范雎，见者无不变色易容者。秦王屏左右，宫中虚无人，秦王跪而请曰：“先生何以幸教寡人？”范雎曰：“唯唯。”有间，秦王复请，范雎曰：“唯唯。”若是者三。</p>
                     
                    <p></p>
                     
                    <p>秦王跽曰：“先生不幸教寡人乎？”</p>
                     
                    <p></p>
                     
                    <p>范雎谢曰：“非敢然也。臣闻始时吕尚之遇文王也，身为渔父而钓于渭阳之滨耳。若是者，交疏也。已一说而立为太师，载与俱归者，其言深也。故文王果收功于吕尚，卒擅天下而身立为帝王。即使文王疏吕望而弗与深言，是周无天子之德，而文、武无与成其王也。今臣，羇旅之臣也，交疏于王，而所愿陈者，皆匡君臣之事，处人骨肉之间。愿以陈臣之陋忠，而未知王心也，所以王三问而不对者是也。臣非有所畏而不敢言也，知今日言之于前，而明日伏诛于后，然臣弗敢畏也。大王信行臣之言，死不足以为臣患，亡不足以为臣忧，漆身而为厉，被发而为狂，不足以为臣耻。五帝之圣而死，三王之仁而死，五伯之贤而死，乌获之力而死，奔、育之勇焉而死。死者，人之所必不免也。处必然之势，可以少有补于秦，此臣之所大愿也，臣何患乎？伍子胥橐载而出昭关，夜行而昼伏，至于蔆水，无以饵其口，坐行蒲伏，乞食于吴市，卒兴吴国，阖庐为霸。使臣得进谋如伍子胥，加之以幽囚，终身不复见，是臣说之行也，臣何忧乎？箕子、接舆，漆身而为厉，被发而为狂，无益于殷、楚。使臣得同行于箕子、接舆，漆身可以补所贤之主，是臣之大荣也，臣又何耻乎？臣之所恐者，独恐臣死之后，天下见臣尽忠而身蹶也，是以杜口裹足，莫肯即秦耳。足下上畏太后之严，下惑奸臣之态，居深宫之中，不离保傅之手，终身闇惑，无与照奸，大者宗庙灭覆，小者身以孤危。此臣之所恐耳！若夫穷辱之事，死亡之患，臣弗敢畏也。臣死而秦治，贤于生也。”</p>
                     
                    <p></p>
                     
                    <p>秦王跽曰：“先生是何言也！夫秦国僻远，寡人愚不肖，先生乃幸至此，此天以寡人慁先生，而存先王之庙也。寡人得受命于先生，此天所以幸先王而不弃其孤也。先生奈何而言若此！事无大小，上及太后，下至大臣，愿先生悉以教寡人，无疑寡人也。”范雎再拜，秦王亦再拜。</p>
                     
                </div>


                <div class="meta content">
                    <hr class="line" align="right">
                    <p><a class="link under" href="../../www/list/高中文言文.html">高中文言文</a></p>
                    <p></p>
                    <p>先秦</p>
                </div>

                
            </div>
        </div>
    </div>
</div>

        <div class="mobile">
            <div id="footer" class="content">
                <div id="jinrishici-tag">长恨</div>
                <span id="jinrishici-sentence">自是人生长恨水长东.</span>
            </div>

            <div class="end content">
                <p>© <a class="link under" href="https://jackeygao.io">JackeyGao.io</a> 2019</p>
            </div>
        </div>
        <a href="https://github.com/chinese-poetry" class="github-corner" aria-label="View source on GitHub">
            <svg width="80" height="80" viewBox="0 0 250 250" style="fill:#333; color:#fff; position: absolute; top: 0; border: 0; right: 0;" aria-hidden="true">
                <path d="M0,0 L115,115 L130,115 L142,142 L250,250 L250,0 Z"></path>
                <path d="M128.3,109.0 C113.8,99.7 119.0,89.6 119.0,89.6 C122.0,82.7 120.5,78.6 120.5,78.6 C119.2,72.0 123.4,76.3 123.4,76.3 C127.3,80.9 125.5,87.3 125.5,87.3 C122.9,97.6 130.6,101.9 134.4,103.2" fill="currentColor" style="transform-origin: 130px 106px;" class="octo-arm"></path>
                <path d="M115.0,115.0 C114.9,115.1 118.7,116.5 119.8,115.4 L133.7,101.6 C136.9,99.2 139.9,98.4 142.2,98.6 C133.8,88.0 127.5,74.4 143.8,58.0 C148.5,53.4 154.0,51.2 159.7,51.0 C160.3,49.4 163.2,43.6 171.4,40.1 C171.4,40.1 176.1,42.5 178.8,56.2 C183.1,58.6 187.2,61.8 190.9,65.4 C194.5,69.0 197.7,73.2 200.1,77.6 C213.8,80.2 216.3,84.9 216.3,84.9 C212.7,93.1 206.9,96.0 205.4,96.6 C205.1,102.4 203.0,107.8 198.3,112.5 C181.9,128.9 168.3,122.5 157.7,114.1 C157.9,116.9 156.7,120.9 152.7,124.9 L141.0,136.5 C139.8,137.7 141.6,141.9 141.8,141.8 Z" fill="currentColor" class="octo-body"></path>
            </svg>
        </a>
        </div>
    </body>
    
    
    <script>
    // 今日诗词
    function jinrishiciLoad () {
        var xhr = new XMLHttpRequest();
        xhr.open('get', 'https://v2.jinrishici.com/one.json');
        xhr.withCredentials = true;
        xhr.onreadystatechange = function () {
          if (xhr.readyState === 4) {
            var data = JSON.parse(xhr.responseText);
            // 处理示例
            var gushici = document.getElementById('jinrishici-sentence');
            gushici.innerText = data.data.content;
            var gushiciTag = document.getElementById('jinrishici-tag');
            if (data.data.matchTags.length > 0) {
                gushiciTag.innerText = data.data.matchTags[0];
            } else {
                gushiciTag.innerText = data.data.origin.author;
            }
          }
        };
        xhr.send();
    }

    jinrishiciLoad()
    </script>
    

</html>