<!DOCTYPE html>
<html>
    <head>
        <meta charset="utf-8">
        
    
        <title> 迈陂塘 补窗 | 中国近代诗五十三 </title>
        <meta name="author"  content="JackeyGao">
        <meta name="description" content="Wizardzhou, 万物有灵且美.">
        <meta name="keywords"  content="Wizardzhou,, Python, Django, Poem, chinese-poetry">
        <meta http-equiv="X-UA-Compatible" content="IE=edge,chrome=1" />
        <meta name="viewport" content="width=device-width, initial-scale=1">
        <link rel="stylesheet" href="../../assets/global.css?v=3334">
        <link rel="stylesheet" href="../../assets/theme.css">
        <link rel="stylesheet" href="../../assets/semantic/components/site.min.css">
        <link rel="apple-touch-icon" sizes="180x180" href="../../assets/favicon/apple-touch-icon.png">
<link rel="icon" type="image/png" sizes="32x32" href="../../assets/favicon/favicon-32x32.png">
<link rel="icon" type="image/png" sizes="16x16" href="../../assets/favicon/favicon-16x16.png">
<link rel="manifest" href="../../assets/favicon/site.webmanifest">
<link rel="mask-icon" href="../../assets/favicon/safari-pinned-tab.svg" color="#5bbad5">
<link rel="shortcut icon" href="../../assets/favicon/favicon.ico">
<meta name="msapplication-TileColor" content="#da532c">
<meta name="msapplication-config" content="../../assets/favicon/browserconfig.xml">
<meta name="theme-color" content="#ffffff">
    <link rel="stylesheet" href="../../assets/semantic/components/grid.min.css">

    </head>
    
    <body>
        <div id="main" style="background-image: url('../../assets/images/ying.png'); ">
        
<div id="detail" class="ui stackable two column grid">
    <div class="zuo column">
        <div class="cover" style="background-image: url('../../images/img80.jpg');">
            <div class="intro">
                <div class="inner">
                来自: <a href="#" target="blank">互联网</a>
                </div>
            </div>
        </div>
    </div>
    <div class="you column">
        <div class="poetry">
            <div class="inner-wrapper">
                <div class="title">
                    迈陂塘 补窗
                </div>
                <div class="author">
                    邓嘉缜
                </div>

                <div class="content" style="padding-left: 1em;">
                     
                     <p>飏轻尘、疏棂旧渍，曾经前度飞雨。</p>
                     
                     <p>窥人许放银蟾入，无那尖风一缕。</p>
                     
                     <p>蝴蝶舞。</p>
                     
                     <p>似响答瓶笙，蟹眼茶初鬻。</p>
                     
                     <p>青毡冷否。</p>
                     
                     <p>待乞与琼浆，携将玉版，慰尔耸肩苦。</p>
                     
                     <p>裁量细，无缝天衣如故。</p>
                     
                     <p>防他青鸟偷觑。</p>
                     
                     <p>留香更比重帘密，添上沈檀小炷。</p>
                     
                     <p>凭领取。</p>
                     
                     <p>对一片光明，灭裂痕都去。</p>
                     
                     <p>白生虚处。</p>
                     
                     <p>看晓晃晴光，夜留花影，雅洁胜云母。</p>
                     
                     <p>笑涂鸦、斜斜整整，文章水面都敛。</p>
                     
                     <p>江郎纵有生花管，肯向石阑轻点。</p>
                     
                     <p>寒气酽。</p>
                     
                     <p>算冰雪聪明，却让毛生占。</p>
                     
                     <p>临池更检。</p>
                     
                     <p>待极意吹嘘，从容咀嚼，璀璨放新艳。</p>
                     
                     <p>氤氲处，自吐胸中光焰。</p>
                     
                     <p>因人热肯叨忝。</p>
                     
                     <p>伊谁欲借纡筹力，瘦硬料应不厌。</p>
                     
                     <p>行且念。</p>
                     
                     <p>只感激温存，敢惜淋漓染。</p>
                     
                     <p>真才难掩。</p>
                     
                     <p>看词倚春风，诗成初日，藤纸价增剡。</p>
                     
                     <p>截云腴、年年伴我，青毡窗下灯右。</p>
                     
                     <p>力田终有逢年日，一样水耕火耨。</p>
                     
                     <p>探火候。</p>
                     
                     <p>待偎近红边，暖意徐徐透。</p>
                     
                     <p>春云吐岫。</p>
                     
                     <p>算逗我文情，句人吟兴，胶漆订交厚。</p>
                     
                     <p>凝睇处，一缕松烟暗走。</p>
                     
                     <p>泠泠池水吹皱。</p>
                     
                     <p>饶他铁石心肠冷，也爱温存相就。</p>
                     
                     <p>尘定久。</p>
                     
                     <p>尽目笑冬烘，不似君苗陋。</p>
                     
                     <p>姜芽敛手。</p>
                     
                     <p>愿常抱冬心，炎凉不改，留与子孙守。</p>
                     
                     <p>猛思量、那番买醉，莫教负了前约。</p>
                     
                     <p>江头酒债寻常有，还恨春衣价薄。</p>
                     
                     <p>判解脱。</p>
                     
                     <p>向广厦高墉，轻把千金托。</p>
                     
                     <p>劳他絮聒。</p>
                     
                     <p>怅岁月如流，锱铢尽取，当日悔磅礴。</p>
                     
                     <p>相思久，忍听归期耽阁。</p>
                     
                     <p>爱根到底难割。</p>
                     
                     <p>料他故主重逢日，也有悲欢离合。</p>
                     
                     <p>手自抹。</p>
                     
                     <p>算珍重迎来，仿佛文姬若。</p>
                     
                     <p>伊其相谑。</p>
                     
                     <p>喜领袖依然，毫毛未挫，床笏共安乐。</p>
                     
                     <p>问先生、冰壶安在，荒厨别有清供。</p>
                     
                     <p>水精盐渍姜芽嫩，寒菜而今入瓮。</p>
                     
                     <p>聊自奉。</p>
                     
                     <p>便冷沁回肠，莫遣冬心动。</p>
                     
                     <p>居然隽永。</p>
                     
                     <p>笑蓄旨生涯，咬根滋味，早断踏园梦。</p>
                     
                     <p>当年事，夜半吟肩孤耸。</p>
                     
                     <p>一杯浊酒初冻。</p>
                     
                     <p>苦是英雄甘闭户，却少小园学种。</p>
                     
                     <p>谁与共。</p>
                     
                     <p>只寒夜客来，沦茗开团凤。</p>
                     
                     <p>今沾薄俸。</p>
                     
                     <p>慢打叠辛盘，料量卯盏，面色为民?。</p>
                     
                     <p>笑年年、送寒迎暖，回环却判新旧。</p>
                     
                     <p>人间甲子悤悤过，合与庚申同守。</p>
                     
                     <p>如水溜。</p>
                     
                     <p>便守也难留，拚进将离酒。</p>
                     
                     <p>痴情解否。</p>
                     
                     <p>愿后约才留，前期又践，主客共长久。</p>
                     
                     <p>频来往，一任双丸驰骤。</p>
                     
                     <p>千金谁享敝帚。</p>
                     
                     <p>东郊记得欢迎日，陈迹刹那今又。</p>
                     
                     <p>惊物候。</p>
                     
                     <p>怕换得春来，早又伤春瘦。</p>
                     
                     <p>从容分手。</p>
                     
                     <p>倩杨柳牵情，梅花递讯，日月喜将就。</p>
                     
                </div>


                <div class="meta content">
                    <hr class="line" align="right">
                    <p><a class="link under" href="../../www/list/中国近代诗五十三.html">中国近代诗五十三</a></p>
                    <p></p>
                    <p></p>
                </div>

                
            </div>
        </div>
    </div>
</div>

        <div class="mobile">
            <div id="footer" class="content">
                <div id="jinrishici-tag">水月</div>
                <span id="jinrishici-sentence">掬水月在手，弄花香满衣.</span>
            </div>

            <div class="end content">
                <p>© <a class="link under" href="https://weibo.com/wizardzhou/home">wizardzhou.weibo</a> 2020</p>
            </div>
        </div>
        <a href="http://wizardzhou.gitee.io/poem/" class="home-page" aria-label="View my home">
            <img border="0" src="/images/wizardzhou.png" />
        </a>
        </div>
    </body>
    
    
    <script>
    // 今日诗词
    function jinrishiciLoad () {
        var xhr = new XMLHttpRequest();
        xhr.open('get', 'https://v2.jinrishici.com/one.json');
        xhr.withCredentials = true;
        xhr.onreadystatechange = function () {
          if (xhr.readyState === 4) {
            var data = JSON.parse(xhr.responseText);
            // 处理示例
            var gushici = document.getElementById('jinrishici-sentence');
            gushici.innerText = data.data.content;
            var gushiciTag = document.getElementById('jinrishici-tag');
            if (data.data.matchTags.length > 0) {
                gushiciTag.innerText = data.data.matchTags[0];
            } else {
                gushiciTag.innerText = data.data.origin.author;
            }
          }
        };
        xhr.send();
    }

    jinrishiciLoad()
    </script>
    

</html>