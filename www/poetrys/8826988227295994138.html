<!DOCTYPE html>
<html>
    <head>
        <meta charset="utf-8">
        
    
        <title> 游仙吟三十首用栩园韵 | 中国近代诗五十四 </title>
        <meta name="author"  content="JackeyGao">
        <meta name="description" content="Wizardzhou, 万物有灵且美.">
        <meta name="keywords"  content="Wizardzhou,, Python, Django, Poem, chinese-poetry">
        <meta http-equiv="X-UA-Compatible" content="IE=edge,chrome=1" />
        <meta name="viewport" content="width=device-width, initial-scale=1">
        <link rel="stylesheet" href="../../assets/global.css?v=3334">
        <link rel="stylesheet" href="../../assets/theme.css">
        <link rel="stylesheet" href="../../assets/semantic/components/site.min.css">
        <link rel="apple-touch-icon" sizes="180x180" href="../../assets/favicon/apple-touch-icon.png">
<link rel="icon" type="image/png" sizes="32x32" href="../../assets/favicon/favicon-32x32.png">
<link rel="icon" type="image/png" sizes="16x16" href="../../assets/favicon/favicon-16x16.png">
<link rel="manifest" href="../../assets/favicon/site.webmanifest">
<link rel="mask-icon" href="../../assets/favicon/safari-pinned-tab.svg" color="#5bbad5">
<link rel="shortcut icon" href="../../assets/favicon/favicon.ico">
<meta name="msapplication-TileColor" content="#da532c">
<meta name="msapplication-config" content="../../assets/favicon/browserconfig.xml">
<meta name="theme-color" content="#ffffff">
    <link rel="stylesheet" href="../../assets/semantic/components/grid.min.css">

    </head>
    
    <body>
        <div id="main" style="background-image: url('../../assets/images/ying.png'); ">
        
<div id="detail" class="ui stackable two column grid">
    <div class="zuo column">
        <div class="cover" style="background-image: url('../../images/img20.jpg');">
            <div class="intro">
                <div class="inner">
                来自: <a href="#" target="blank">互联网</a>
                </div>
            </div>
        </div>
    </div>
    <div class="you column">
        <div class="poetry">
            <div class="inner-wrapper">
                <div class="title">
                    游仙吟三十首用栩园韵
                </div>
                <div class="author">
                    汪石青
                </div>

                <div class="content" style="padding-left: 1em;">
                     
                     <p>碧海青天指顾中，鸾骖鹤驭不匆匆。</p>
                     
                     <p>是何福分邀援引，待把因缘问始终。</p>
                     
                     <p>弱水三千朝唤渡，灵光一现夜横空。</p>
                     
                     <p>有人招手相迎笑，楚楚秋星或是公。</p>
                     
                     <p>妙谛参来一笑逢，曼陀罗下语从容。</p>
                     
                     <p>果然天路新相识，都是人寰旧懊侬。</p>
                     
                     <p>至性何曾微有昧，前缘信结十公浓。</p>
                     
                     <p>初桄记取欢娱日，剔起朱弦谱夹钟。</p>
                     
                     <p>修罗逐逐未全降，普照能无九子釭。</p>
                     
                     <p>大澈悟时锋已解，小诙谐处谑成腔。</p>
                     
                     <p>但教太乙燃藜炬，愿共飞琼值绮窗。</p>
                     
                     <p>钿约钗期同折證，步虚声里影双双。</p>
                     
                     <p>从头一一断嗔痴，痛葆心光愿可知。</p>
                     
                     <p>阿母见怜容把晤，梁清未忏是相思。</p>
                     
                     <p>拈来翡翠珊瑚管，扫去风花惝恍词。</p>
                     
                     <p>北渚中洲天不夜，月中人倚露华枝。</p>
                     
                     <p>六辔如琴四牡騑，春游小试五铢衣。</p>
                     
                     <p>偶从碧落盈盈过，戏擘浮云片片飞。</p>
                     
                     <p>听法亦随莲座女，藏钩时约蕊宫妃。</p>
                     
                     <p>丹房秘洞参差接，戏罢何妨各自归。</p>
                     
                     <p>放眼红尘浩劫馀，化身几辈绝温裾。</p>
                     
                     <p>千寻孽海无涯涘，万里罡风有卷舒。</p>
                     
                     <p>各把私衷愁此日，谁将公案错当初。</p>
                     
                     <p>灵泉信是伤心水，不许遨游比目鱼。</p>
                     
                     <p>力向芝田垦绿芜，至情何日肯模糊。</p>
                     
                     <p>偶鞭渤海仙人石，幻作阎浮鬼趣图。</p>
                     
                     <p>触手但看花似锦，投怀孤负月如珠。</p>
                     
                     <p>昨挥麈尾通宵坐，赢得东风唱鹧鸪。</p>
                     
                     <p>瑶池片席久同栖，水自东流日自西。</p>
                     
                     <p>爽籁一窗摇凤尾，好春十亩祝豚蹄。</p>
                     
                     <p>麻姑爪待他时借，菩萨眉真几处低。</p>
                     
                     <p>四首桃源门巷在，年来多谢柳萋萋。</p>
                     
                     <p>乘风乘雾半能谐，不信愁难天上埋。</p>
                     
                     <p>百斛香醪倾玉盏，两行小字籀金钗。</p>
                     
                     <p>消来白日呼如愿，划破青天写咏怀。</p>
                     
                     <p>闻得有魔高十丈，莫教道力一时乖。</p>
                     
                     <p>九关虎豹为谁哀，劝汝长星酒满杯。</p>
                     
                     <p>双铗朝从闲处吼，万言夜趁醉馀裁。</p>
                     
                     <p>投将白璧终盟水，湿到崇兰欲祭灰。</p>
                     
                     <p>鳷鹊桥边珠阁下，绸缪絮语一回回。</p>
                     
                     <p>云中君是旧姻亲，入座风怀笑语真。</p>
                     
                     <p>清吷悠扬开一局，神江离合感何人。</p>
                     
                     <p>莫吟兰杜春前句，等是冰霜劫后身。</p>
                     
                     <p>可惜湘皋能解佩，下方不当席中珍。</p>
                     
                     <p>缠绵到此不堪论，自断悲欢莫叩阍。</p>
                     
                     <p>剑气珠光求絮果，铜瓶纸帐梦梅魂。</p>
                     
                     <p>愁苗种尽天无缝，恨字书来月有痕。</p>
                     
                     <p>漫道瀛洲真极乐，断肠时节亦闻猿。</p>
                     
                     <p>玉参差和宝琴弹，天遣霓裳擅广寒。</p>
                     
                     <p>北斗当头如此洁，东溟屈指不妨乾。</p>
                     
                     <p>四和香里观心易，九转丹成度世难。</p>
                     
                     <p>咒得金莲开钵底，风波争忍几回看。</p>
                     
                     <p>采芝日日在蓬山，来往苍涯紫嶂间。</p>
                     
                     <p>撷九茎云堪献佛，證三生石未归班。</p>
                     
                     <p>愿开夏屋停朱幌，长把春松照玉颜。</p>
                     
                     <p>羽葆翠旗遥望处，天风隐隐响珠环。</p>
                     
                     <p>问我前身第几仙，龙华会本意中缘。</p>
                     
                     <p>但逢止止能为悟，除却非非不是天。</p>
                     
                     <p>镜说无尘馀小偈，珠擎如意待何年。</p>
                     
                     <p>维摩妻亦多情甚，祇向当时病处怜。</p>
                     
                     <p>悠悠霞起赤城标，权借天台贮阿娇。</p>
                     
                     <p>避地忽逢无奈日，拈花闷对可怜宵。</p>
                     
                     <p>三分憨向尊前慰，一种情难笔底描。</p>
                     
                     <p>生恐弱魂留不得，巫阳些里又相招。</p>
                     
                     <p>兰姨琼姊莫相嘲，占得人间第几爻。</p>
                     
                     <p>云路未驰追电骥，洞天合住泣珠鲛。</p>
                     
                     <p>言诠有约提心上，情绪无端在眼梢。</p>
                     
                     <p>红芍药开花一簇，几番旋摘复旋抛。</p>
                     
                     <p>龙鸾百队会蟠桃，冷看熙来攘往劳。</p>
                     
                     <p>座上有时吹合雅，人间何处吊离骚。</p>
                     
                     <p>投壶未必诸天笑，衔石终看一念牢。</p>
                     
                     <p>妙手不辞稍点缀，居然忘镜又忘刀。</p>
                     
                     <p>云街月路怕闻歌，对此娟娟奈若何。</p>
                     
                     <p>示我冰绡微有恨，为谁罗袜巧凌波。</p>
                     
                     <p>忏除烦恼佛微笑，搴到芳馨露正多。</p>
                     
                     <p>误把双丸轻种下，华严界里日消磨。</p>
                     
                     <p>九垓有约踏飞霞，莫把蹉跎误岁华。</p>
                     
                     <p>宝瑟人弹今夜月，璇房春瘦几分花。</p>
                     
                     <p>半生眉语参仙佛，万死情肠绝衅瑕。</p>
                     
                     <p>自向芙蓉城里住，为君好久不离家。</p>
                     
                     <p>女伴相逢语上方，紫罗兰是夜来凉。</p>
                     
                     <p>一番烛烬春魂谧，无数峰青水气香。</p>
                     
                     <p>笼里怕饶灵鸟舌，琴中暗转紫螺肠。</p>
                     
                     <p>蓬莱莫恃花长好，不见仙翁鬓已霜。</p>
                     
                     <p>请将牧石问初平，愿侍巾枷海上城。</p>
                     
                     <p>巳矢皈依言外约，难忘热切个中情。</p>
                     
                     <p>桃筵倘许谐联席，莲国真甘不独生。</p>
                     
                     <p>青女素娥休忖揣，相怜无愧是光明。</p>
                     
                     <p>古无二解是伶俜，不意仙家惜影形。</p>
                     
                     <p>赤县久嗟人事恶，蓝桥今荷眼波青。</p>
                     
                     <p>策来秋气犹私幸，唤起春婆好共醒。</p>
                     
                     <p>记得三郎遗恨在，痴心还欲问双星。</p>
                     
                     <p>恩怜万顷我何胜，呼马呼牛两可应。</p>
                     
                     <p>好梦依依真自负，呓词絮絮记吾曾。</p>
                     
                     <p>芝延寿处原无我，石点头时不为僧。</p>
                     
                     <p>色相尽忘君见否，万重云水一端凝。</p>
                     
                     <p>何用醰醰啜九流，乾坤眼底万沉浮。</p>
                     
                     <p>道心久记琴三叠，眉影长悬月一钩。</p>
                     
                     <p>亦有鹂羹难疗俗，不如萱草且忘忧。</p>
                     
                     <p>琅玕锦绣都无价，莫怪张公咏四愁。</p>
                     
                     <p>听尽霜钟与月砧，难容鹤梦复沉沉。</p>
                     
                     <p>漆胶原合谐知己，琼玖何能报赏音。</p>
                     
                     <p>十索留为偿恨券，九歌慵作独醒吟。</p>
                     
                     <p>竿头百尺兢兢处，看取冰壶一片心。</p>
                     
                     <p>千丝万缕柳毵毵，不问南桡与北骖。</p>
                     
                     <p>愿力待飞他日凤，禅心合是几眠蚕。</p>
                     
                     <p>兰愁蕙怨天何苦，露重风多我所甘。</p>
                     
                     <p>闻道慈航能普济，与君商榷共朝参。</p>
                     
                     <p>记向清真谒阿纤，侍儿亲为揭朱帘。</p>
                     
                     <p>双声法曲融融度，一炷馨香细细添。</p>
                     
                     <p>火枣不烦因酒劝，哀梨终是为情甜。</p>
                     
                     <p>重重恨事销难尽，愿借灵芸痛泪淹。</p>
                     
                     <p>尝遍天厨旨与咸，朝真慵理旧衣衫。</p>
                     
                     <p>岂无净土栽连梗，会向银河挂一帆。</p>
                     
                     <p>黑白枰馀收拾著，雌雄铗有智仁函。</p>
                     
                     <p>双飞若阻蚕丛路，分付黄金用力劖。</p>
                     
                </div>


                <div class="meta content">
                    <hr class="line" align="right">
                    <p><a class="link under" href="../../www/list/中国近代诗五十四.html">中国近代诗五十四</a></p>
                    <p></p>
                    <p></p>
                </div>

                
            </div>
        </div>
    </div>
</div>

        <div class="mobile">
            <div id="footer" class="content">
                <div id="jinrishici-tag">水月</div>
                <span id="jinrishici-sentence">掬水月在手，弄花香满衣.</span>
            </div>

            <div class="end content">
                <p>© <a class="link under" href="https://weibo.com/wizardzhou/home">wizardzhou.weibo</a> 2020</p>
            </div>
        </div>
        <a href="http://wizardzhou.gitee.io/poem/" class="home-page" aria-label="View my home">
            <img border="0" src="/images/wizardzhou.png" />
        </a>
        </div>
    </body>
    
    
    <script>
    // 今日诗词
    function jinrishiciLoad () {
        var xhr = new XMLHttpRequest();
        xhr.open('get', 'https://v2.jinrishici.com/one.json');
        xhr.withCredentials = true;
        xhr.onreadystatechange = function () {
          if (xhr.readyState === 4) {
            var data = JSON.parse(xhr.responseText);
            // 处理示例
            var gushici = document.getElementById('jinrishici-sentence');
            gushici.innerText = data.data.content;
            var gushiciTag = document.getElementById('jinrishici-tag');
            if (data.data.matchTags.length > 0) {
                gushiciTag.innerText = data.data.matchTags[0];
            } else {
                gushiciTag.innerText = data.data.origin.author;
            }
          }
        };
        xhr.send();
    }

    jinrishiciLoad()
    </script>
    

</html>