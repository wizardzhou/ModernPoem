<!DOCTYPE html>
<html>
    <head>
        <meta charset="utf-8">
        
    
        <title> 杂诗并序 东 | 中国近代诗五十六 </title>
        <meta name="author"  content="JackeyGao">
        <meta name="description" content="Wizardzhou, 万物有灵且美.">
        <meta name="keywords"  content="Wizardzhou,, Python, Django, Poem, chinese-poetry">
        <meta http-equiv="X-UA-Compatible" content="IE=edge,chrome=1" />
        <meta name="viewport" content="width=device-width, initial-scale=1">
        <link rel="stylesheet" href="../../assets/global.css?v=3334">
        <link rel="stylesheet" href="../../assets/theme.css">
        <link rel="stylesheet" href="../../assets/semantic/components/site.min.css">
        <link rel="apple-touch-icon" sizes="180x180" href="../../assets/favicon/apple-touch-icon.png">
<link rel="icon" type="image/png" sizes="32x32" href="../../assets/favicon/favicon-32x32.png">
<link rel="icon" type="image/png" sizes="16x16" href="../../assets/favicon/favicon-16x16.png">
<link rel="manifest" href="../../assets/favicon/site.webmanifest">
<link rel="mask-icon" href="../../assets/favicon/safari-pinned-tab.svg" color="#5bbad5">
<link rel="shortcut icon" href="../../assets/favicon/favicon.ico">
<meta name="msapplication-TileColor" content="#da532c">
<meta name="msapplication-config" content="../../assets/favicon/browserconfig.xml">
<meta name="theme-color" content="#ffffff">
    <link rel="stylesheet" href="../../assets/semantic/components/grid.min.css">

    </head>
    
    <body>
        <div id="main" style="background-image: url('../../assets/images/ying.png'); ">
        
<div id="detail" class="ui stackable two column grid">
    <div class="zuo column">
        <div class="cover" style="background-image: url('../../images/img26.jpg');">
            <div class="intro">
                <div class="inner">
                来自: <a href="#" target="blank">互联网</a>
                </div>
            </div>
        </div>
    </div>
    <div class="you column">
        <div class="poetry">
            <div class="inner-wrapper">
                <div class="title">
                    杂诗并序 东
                </div>
                <div class="author">
                    赵清源
                </div>

                <div class="content" style="padding-left: 1em;">
                     
                     <p>时势造群雄，山河割据中。</p>
                     
                     <p>争持同鹬蚌，起伏各鱼龙。</p>
                     
                     <p>阊巷头增白，川原血染红。</p>
                     
                     <p>古来交战地，十室九家空。</p>
                     
                     <p>蹙蹙欲何之，干戈未定时。</p>
                     
                     <p>望云空白切，大雨不曾知。</p>
                     
                     <p>水旱关天运，安危付健儿。</p>
                     
                     <p>何当胜残杀，应作百年期。</p>
                     
                     <p>千里旧邦畿，人亡物已非。</p>
                     
                     <p>前筹谁借箸，破竹已乘机。</p>
                     
                     <p>荆棘铜驼泣，蒲梢铁马飞。</p>
                     
                     <p>金银宫阙地，禾黍趁斜晖。</p>
                     
                     <p>弧矢男儿志，生平托战场。</p>
                     
                     <p>有时轻性命，岂是慕侯王。</p>
                     
                     <p>白玉期同洁，黄金任斗量。</p>
                     
                     <p>民胞物吾与，日月正光芒。</p>
                     
                     <p>毋怪人偏甚，天心亦不齐。</p>
                     
                     <p>雨来分早暮，河界限东西。</p>
                     
                     <p>天上储冰雹，人间事鼓鼙。</p>
                     
                     <p>一当冲突处，顷刻判云泥。</p>
                     
                     <p>大力莫能抗，横空卷地来。</p>
                     
                     <p>兵声惊草木，奇气亚风雷。</p>
                     
                     <p>劲敌果谁属，坚城到处摧。</p>
                     
                     <p>但祈故园菊，莫傍战场开。</p>
                     
                     <p>天职问军人，当然卫国民。</p>
                     
                     <p>断无充首领，但解识金银。</p>
                     
                     <p>地蹙千城尽，腰缠万贯新。</p>
                     
                     <p>匹夫怀璧处，众齿每焚身。</p>
                     
                     <p>噩耗忽纷纷，排空结阵云。</p>
                     
                     <p>背城期一战，挟策扫千军。</p>
                     
                     <p>龙血流何尽，鸿沟划不分。</p>
                     
                     <p>昆冈防烈火，玉石恐俱焚。</p>
                     
                     <p>仰问安危计，冥冥默不言。</p>
                     
                     <p>人生诚有命，天道复奚论。</p>
                     
                     <p>铤鹿促行险，牴羊逸触藩。</p>
                     
                     <p>武陵源倘在，应踏作平原。</p>
                     
                     <p>处事何长策，无求转自安。</p>
                     
                     <p>闻兵乡里系，抱恙客途难。</p>
                     
                     <p>月露今宵朗，衾单昨夜寒。</p>
                     
                     <p>团圆应一样，总异故乡看。</p>
                     
                     <p>似解成功退，浮云入夜还。</p>
                     
                     <p>甘霖三日后，明月一宵间。</p>
                     
                     <p>翘首忧时厄，关心忆故山。</p>
                     
                     <p>离家曾未几，不忍抚刀环。</p>
                     
                     <p>遍地散烽烟，何方冀瓦全。</p>
                     
                     <p>长安居不易，故土重难迁。</p>
                     
                     <p>身比笼中鸟，飞无世外天。</p>
                     
                     <p>层层薪积累，厝火畏终然。</p>
                     
                     <p>学得屠龙术，空将岁月抛。</p>
                     
                     <p>帛书稀塞雁，珠泪忍江鲛。</p>
                     
                     <p>鲤化门登李，鹊归夜宿巢。</p>
                     
                     <p>闻来嗜痂客，作介说呶呶。</p>
                     
                     <p>百岁原无几，光阴付逝波。</p>
                     
                     <p>身誇垂老健，病累作诗多。</p>
                     
                     <p>入梦犹拈句，登床且养屙。</p>
                     
                     <p>相怜同学子，每欲发吟哦。</p>
                     
                     <p>天地一蘧庐，风云变化殊。</p>
                     
                     <p>因人空栗陆，有意觅莼鲈。</p>
                     
                     <p>门外休操瑟，庭中久滥竽。</p>
                     
                     <p>莫教持腐鼠，恣意嚇鹓雏。</p>
                     
                     <p>天降连番雨，何尝为洗兵。</p>
                     
                     <p>行行方且止，步步若为营。</p>
                     
                     <p>到处留馀地，当前不入城。</p>
                     
                     <p>约期三日献，恐嚇尽虚声。</p>
                     
                     <p>乘利哪容缓，军书急火星。</p>
                     
                     <p>屈人尝不战，相喻在无形。</p>
                     
                     <p>志欲撄前敌，谁甘唱后庭。</p>
                     
                     <p>大城虽错峙，岂取作云屏。</p>
                     
                     <p>天气又薰蒸，沾濡体不胜。</p>
                     
                     <p>夜深微雨过，晨起密云兴。</p>
                     
                     <p>病瘉神犹倦，诗成稿未誊。</p>
                     
                     <p>观书动经久，劳甚岂多能。</p>
                     
                     <p>弟子采薪忧，閒居亦自由。</p>
                     
                     <p>好书随意读，妙趣恣情抽。</p>
                     
                     <p>自缚同春茧，忘机即海鸥。</p>
                     
                     <p>楼栖方六月，时序已三秋。</p>
                     
                     <p>搔首二毛侵，诗怀触境深。</p>
                     
                     <p>撑肠成古癖，好色是书淫。</p>
                     
                     <p>只为消长日，非关惜寸阴。</p>
                     
                     <p>此心自怡说，何必待知音。</p>
                     
                     <p>特色辨青蓝，中心历苦甘。</p>
                     
                     <p>身闲何必懒，书读不妨贪。</p>
                     
                     <p>良马群空北，金针法指南。</p>
                     
                     <p>待当时望益，开遍径三三。</p>
                     
                     <p>日暖正风恬，闲将卷轴拈。</p>
                     
                     <p>才庸身早退，词拙舌尝钳。</p>
                     
                     <p>惟有诗书好，真随岁月添。</p>
                     
                     <p>无恒身自戒，馀事不烦占。</p>
                     
                </div>


                <div class="meta content">
                    <hr class="line" align="right">
                    <p><a class="link under" href="../../www/list/中国近代诗五十六.html">中国近代诗五十六</a></p>
                    <p></p>
                    <p></p>
                </div>

                
            </div>
        </div>
    </div>
</div>

        <div class="mobile">
            <div id="footer" class="content">
                <div id="jinrishici-tag">水月</div>
                <span id="jinrishici-sentence">掬水月在手，弄花香满衣.</span>
            </div>

            <div class="end content">
                <p>© <a class="link under" href="https://weibo.com/wizardzhou/home">wizardzhou.weibo</a> 2020</p>
            </div>
        </div>
        <a href="http://wizardzhou.gitee.io/poem/" class="home-page" aria-label="View my home">
            <img border="0" src="/images/wizardzhou.png" />
        </a>
        </div>
    </body>
    
    
    <script>
    // 今日诗词
    function jinrishiciLoad () {
        var xhr = new XMLHttpRequest();
        xhr.open('get', 'https://v2.jinrishici.com/one.json');
        xhr.withCredentials = true;
        xhr.onreadystatechange = function () {
          if (xhr.readyState === 4) {
            var data = JSON.parse(xhr.responseText);
            // 处理示例
            var gushici = document.getElementById('jinrishici-sentence');
            gushici.innerText = data.data.content;
            var gushiciTag = document.getElementById('jinrishici-tag');
            if (data.data.matchTags.length > 0) {
                gushiciTag.innerText = data.data.matchTags[0];
            } else {
                gushiciTag.innerText = data.data.origin.author;
            }
          }
        };
        xhr.send();
    }

    jinrishiciLoad()
    </script>
    

</html>