<!DOCTYPE html>
<html>
    <head>
        <meta charset="utf-8">
        
    
        <title> 感怀二十首 | 中国近代诗五十五 </title>
        <meta name="author"  content="JackeyGao">
        <meta name="description" content="Wizardzhou, 万物有灵且美.">
        <meta name="keywords"  content="Wizardzhou,, Python, Django, Poem, chinese-poetry">
        <meta http-equiv="X-UA-Compatible" content="IE=edge,chrome=1" />
        <meta name="viewport" content="width=device-width, initial-scale=1">
        <link rel="stylesheet" href="../../assets/global.css?v=3334">
        <link rel="stylesheet" href="../../assets/theme.css">
        <link rel="stylesheet" href="../../assets/semantic/components/site.min.css">
        <link rel="apple-touch-icon" sizes="180x180" href="../../assets/favicon/apple-touch-icon.png">
<link rel="icon" type="image/png" sizes="32x32" href="../../assets/favicon/favicon-32x32.png">
<link rel="icon" type="image/png" sizes="16x16" href="../../assets/favicon/favicon-16x16.png">
<link rel="manifest" href="../../assets/favicon/site.webmanifest">
<link rel="mask-icon" href="../../assets/favicon/safari-pinned-tab.svg" color="#5bbad5">
<link rel="shortcut icon" href="../../assets/favicon/favicon.ico">
<meta name="msapplication-TileColor" content="#da532c">
<meta name="msapplication-config" content="../../assets/favicon/browserconfig.xml">
<meta name="theme-color" content="#ffffff">
    <link rel="stylesheet" href="../../assets/semantic/components/grid.min.css">

    </head>
    
    <body>
        <div id="main" style="background-image: url('../../assets/images/ying.png'); ">
        
<div id="detail" class="ui stackable two column grid">
    <div class="zuo column">
        <div class="cover" style="background-image: url('../../images/unsplash233.jpg');">
            <div class="intro">
                <div class="inner">
                来自: <a href="https://unsplash.com" target="blank">unsplash</a>
                </div>
            </div>
        </div>
    </div>
    <div class="you column">
        <div class="poetry">
            <div class="inner-wrapper">
                <div class="title">
                    感怀二十首
                </div>
                <div class="author">
                    陈独秀
                </div>

                <div class="content" style="padding-left: 1em;">
                     
                     <p>春日二三月，百草恣妍美。</p>
                     
                     <p>瘦马仰天鸣，壮心殊未已。</p>
                     
                     <p>日望苍梧云，夜梦湘江水。</p>
                     
                     <p>晓镜览朱颜，忧伤自此始。</p>
                     
                     <p>古人重附民，后世重兵车。</p>
                     
                     <p>鲛革与铁釶，兵败于垂沙。</p>
                     
                     <p>田野有饥色，千金购莫邪。</p>
                     
                     <p>将军不好武，守身无与蛇。</p>
                     
                     <p>蜜山多丹木，其下有丹水。</p>
                     
                     <p>中产白玉膏，食之长不死。</p>
                     
                     <p>哀哀世上人，果腹任鞭棰。</p>
                     
                     <p>栖迟尘网中，局蹐待销毁。</p>
                     
                     <p>委巷有佳人，颜色艳桃李。</p>
                     
                     <p>珠翠不增妍，所佩兰与芷。</p>
                     
                     <p>相遇非深恩，羞为发皓齿。</p>
                     
                     <p>闭户弄朱弦，江湖万余里。</p>
                     
                     <p>得失在跬步，杨朱泣路歧。</p>
                     
                     <p>变易在俄顷，墨翟悲染丝。</p>
                     
                     <p>人心有取舍，爱憎随相欺。</p>
                     
                     <p>八骏虽神逸，绝尘犹可追。</p>
                     
                     <p>美哉武灵王，梦登黄华颠。</p>
                     
                     <p>女娃挟赵瑟，歌诗流眄妍。</p>
                     
                     <p>变服习胡射，宗族害其贤。</p>
                     
                     <p>奇计竟不成，美人空弃捐。</p>
                     
                     <p>昔有梁孝王，风流歌吹台。</p>
                     
                     <p>西行见天子，侍从多贤才。</p>
                     
                     <p>相如虽未至，得见邹与枚。</p>
                     
                     <p>旷世无伯乐，骐骝为驽骀。</p>
                     
                     <p>筑墙非过计，领人乃见疑。</p>
                     
                     <p>忠言戮其身，哀哉关其思。</p>
                     
                     <p>周泽即云渥，爱憎谁能期。</p>
                     
                     <p>奈何婴逆鳞，福祸岂不知。</p>
                     
                     <p>鲧死于羽邱，乃因窃息壤。</p>
                     
                     <p>义士与顽民，周师异诛赏。</p>
                     
                     <p>圣贤秉至公，曲直应无枉。</p>
                     
                     <p>人心无是非，是非徒自网。</p>
                     
                     <p>木鸣响焦杀，怪星党天居。</p>
                     
                     <p>人情有忧乐，天意亦惨舒。</p>
                     
                     <p>穆王得造父，八骏供驰驱。</p>
                     
                     <p>如何致千里，辟马驱毁舆。</p>
                     
                     <p>取士必取骨，相马莫相毛。</p>
                     
                     <p>淮南养宾客，所重斗与筲。</p>
                     
                     <p>照蝉不明火，振树将徒劳。</p>
                     
                     <p>哀哉蒙鸠子，托命于苇苕。</p>
                     
                     <p>威风敛羽翼，众口誉焦明。</p>
                     
                     <p>焦明与威风，异命不同声。</p>
                     
                     <p>西巢三珠树，振翮一哀鸣。</p>
                     
                     <p>王母不可见，但忆董双成。</p>
                     
                     <p>猛虎长百兽，梧斗轻重围。</p>
                     
                     <p>群鸟待凤凰，摩天能高飞。</p>
                     
                     <p>人王御万众，勇武世所稀。</p>
                     
                     <p>鲛韅与弥龙，乌足养其威。</p>
                     
                     <p>力父佩璇玉，被服妖不妍。</p>
                     
                     <p>背人傅脂粉，巧笑尾群仙。</p>
                     
                     <p>玉台谒王母，心醉天子篇。</p>
                     
                     <p>高邱一回首，众女空婵娟。</p>
                     
                     <p>魂魄昆仑气，洛洛清溪流。</p>
                     
                     <p>琅玕出西极，光采粲九州。</p>
                     
                     <p>鸾凤一朝去，宫馆颓山邱。</p>
                     
                     <p>崦嵫不可望，望之令人愁。</p>
                     
                     <p>女娃为精卫，街石堙东海。</p>
                     
                     <p>东海水未堙，女娃心已改。</p>
                     
                     <p>夸父走虞渊，白日终相待。</p>
                     
                     <p>奈何金石心，坐视生吝悔。</p>
                     
                     <p>天路绝泥滓，人世终苦辛。</p>
                     
                     <p>一念脱尘网，双足生青云。</p>
                     
                     <p>云中发箫管，悦耳何缤纷。</p>
                     
                     <p>回瞰所来地，泣下为人群。</p>
                     
                     <p>百川深自回，噭焰坐相失。</p>
                     
                     <p>饮羽及石梁，九载甘肃瑟。</p>
                     
                     <p>八表问阴霾，虚白自盈室。</p>
                     
                     <p>十日丽芜皋，光明冀来日。</p>
                     
                </div>


                <div class="meta content">
                    <hr class="line" align="right">
                    <p><a class="link under" href="../../www/list/中国近代诗五十五.html">中国近代诗五十五</a></p>
                    <p></p>
                    <p></p>
                </div>

                
            </div>
        </div>
    </div>
</div>

        <div class="mobile">
            <div id="footer" class="content">
                <div id="jinrishici-tag">水月</div>
                <span id="jinrishici-sentence">掬水月在手，弄花香满衣.</span>
            </div>

            <div class="end content">
                <p>© <a class="link under" href="https://weibo.com/wizardzhou/home">wizardzhou.weibo</a> 2020</p>
            </div>
        </div>
        <a href="http://wizardzhou.gitee.io/poem/" class="home-page" aria-label="View my home">
            <img border="0" src="/images/wizardzhou.png" />
        </a>
        </div>
    </body>
    
    
    <script>
    // 今日诗词
    function jinrishiciLoad () {
        var xhr = new XMLHttpRequest();
        xhr.open('get', 'https://v2.jinrishici.com/one.json');
        xhr.withCredentials = true;
        xhr.onreadystatechange = function () {
          if (xhr.readyState === 4) {
            var data = JSON.parse(xhr.responseText);
            // 处理示例
            var gushici = document.getElementById('jinrishici-sentence');
            gushici.innerText = data.data.content;
            var gushiciTag = document.getElementById('jinrishici-tag');
            if (data.data.matchTags.length > 0) {
                gushiciTag.innerText = data.data.matchTags[0];
            } else {
                gushiciTag.innerText = data.data.origin.author;
            }
          }
        };
        xhr.send();
    }

    jinrishiciLoad()
    </script>
    

</html>