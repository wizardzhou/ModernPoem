<!DOCTYPE html>
<html>
    <head>
        <meta charset="utf-8">
        
    
        <title> 鹧鸪天 故宫 | 中国近代诗五十四 </title>
        <meta name="author"  content="JackeyGao">
        <meta name="description" content="Wizardzhou, 万物有灵且美.">
        <meta name="keywords"  content="Wizardzhou,, Python, Django, Poem, chinese-poetry">
        <meta http-equiv="X-UA-Compatible" content="IE=edge,chrome=1" />
        <meta name="viewport" content="width=device-width, initial-scale=1">
        <link rel="stylesheet" href="../../assets/global.css?v=3334">
        <link rel="stylesheet" href="../../assets/theme.css">
        <link rel="stylesheet" href="../../assets/semantic/components/site.min.css">
        <link rel="apple-touch-icon" sizes="180x180" href="../../assets/favicon/apple-touch-icon.png">
<link rel="icon" type="image/png" sizes="32x32" href="../../assets/favicon/favicon-32x32.png">
<link rel="icon" type="image/png" sizes="16x16" href="../../assets/favicon/favicon-16x16.png">
<link rel="manifest" href="../../assets/favicon/site.webmanifest">
<link rel="mask-icon" href="../../assets/favicon/safari-pinned-tab.svg" color="#5bbad5">
<link rel="shortcut icon" href="../../assets/favicon/favicon.ico">
<meta name="msapplication-TileColor" content="#da532c">
<meta name="msapplication-config" content="../../assets/favicon/browserconfig.xml">
<meta name="theme-color" content="#ffffff">
    <link rel="stylesheet" href="../../assets/semantic/components/grid.min.css">

    </head>
    
    <body>
        <div id="main" style="background-image: url('../../assets/images/ying.png'); ">
        
<div id="detail" class="ui stackable two column grid">
    <div class="zuo column">
        <div class="cover" style="background-image: url('../../images/img43.jpg');">
            <div class="intro">
                <div class="inner">
                来自: <a href="#" target="blank">互联网</a>
                </div>
            </div>
        </div>
    </div>
    <div class="you column">
        <div class="poetry">
            <div class="inner-wrapper">
                <div class="title">
                    鹧鸪天 故宫
                </div>
                <div class="author">
                    杨易霖
                </div>

                <div class="content" style="padding-left: 1em;">
                     
                     <p>太液秋风千顷波。</p>
                     
                     <p>夜船过处月明多。</p>
                     
                     <p>难堪粉镜生华发，渐有轻寒上绣罗。</p>
                     
                     <p>花解语，鸟能歌。</p>
                     
                     <p>碧云红叶自婆娑。</p>
                     
                     <p>惊鹰人去妆台远，便许相逢奈老何。</p>
                     
                     <p>麝粟纷纷照眼黄。</p>
                     
                     <p>月中清艳压群芳。</p>
                     
                     <p>愁多莫放釭花短，坐久能禁夜色凉。</p>
                     
                     <p>金鼎术，玉函方。</p>
                     
                     <p>他时倚树肯相忘。</p>
                     
                     <p>马蹄行遍淮南道，只有罗衾是旧香。</p>
                     
                     <p>隔浦荷花带晓烟。</p>
                     
                     <p>罗衣叶叶斗婵娟。</p>
                     
                     <p>忍将红粉三生约，换取青楼十日怜。</p>
                     
                     <p>佳丽地，冶游天。</p>
                     
                     <p>几回沉醉送华年。</p>
                     
                     <p>不知此夜江南路，何处停桡泊酒船。</p>
                     
                     <p>瘴国春深夜雨多。</p>
                     
                     <p>相思千里隔绳河。</p>
                     
                     <p>吴宫旧恨埋荒草，汉苑新阴长碧柯。</p>
                     
                     <p>幺风舞，小蛮歌。</p>
                     
                     <p>水光山色共婆娑。</p>
                     
                     <p>人生恩宠原难保，莫漫花前唤奈何。</p>
                     
                     <p>六代风流数建康。</p>
                     
                     <p>至今习气未全忘。</p>
                     
                     <p>朝游吴苑繁华地，暮宿秦淮粉黛场。</p>
                     
                     <p>愁宛转，水沧浪。</p>
                     
                     <p>可怜银汉是红墙。</p>
                     
                     <p>灵槎信有重来日，万一西风作意狂。</p>
                     
                     <p>秋尽蛮乡木叶丹。</p>
                     
                     <p>孤灯偏向五更残。</p>
                     
                     <p>青楼送客山千迭，皓色当空月一槃。</p>
                     
                     <p>波浩荡，意瀰漫。</p>
                     
                     <p>扁舟归去洞庭宽。</p>
                     
                     <p>开尊且觅明朝醉，一任风砧入梦寒。</p>
                     
                     <p>自在朝晖映晓珂。</p>
                     
                     <p>恼人是事舌相磨。</p>
                     
                     <p>经年不到垂杨渡，解佩空怀落木坡。</p>
                     
                     <p>临远渚，望长河。</p>
                     
                     <p>老夫聊发楚狂歌。</p>
                     
                     <p>梁园新放花千树，争奈惊鸿欲去何。</p>
                     
                     <p>听唱西洲白接䍦。</p>
                     
                     <p>暂时相见又分携。</p>
                     
                     <p>人间秋近官河远，天末楼高驿路低。</p>
                     
                     <p>千里马，五更鸡。</p>
                     
                     <p>年来积恨与云齐。</p>
                     
                     <p>何当重谱关山怨，红烛乌丝写赫蹄。</p>
                     
                     <p>秾李夭桃压画墙。</p>
                     
                     <p>夜来幽梦忽还乡。</p>
                     
                     <p>可怜隔院青裙女，犹认当时白面郎。</p>
                     
                     <p>垂绣幕，对筠床。</p>
                     
                     <p>谁能揽日系扶桑。</p>
                     
                     <p>八年不觉浑闲过，一望天涯一断肠。</p>
                     
                     <p>梦入芗溪十万家。</p>
                     
                     <p>新晴携手玉潭沙。</p>
                     
                     <p>林莺呖呖鸣春圃，街鼓鼕鼕放晚衙。</p>
                     
                     <p>天上雪，镜中花。</p>
                     
                     <p>风流端的负韶华。</p>
                     
                     <p>楚天回望无穷树，乘兴狂游莫管他。</p>
                     
                     <p>楼上春寒不卷帘。</p>
                     
                     <p>隔帘人意柳纤纤。</p>
                     
                     <p>八年一别蒹葭浦，何日相逢玳瑁檐。</p>
                     
                     <p>春漠漠，夜厌厌。</p>
                     
                     <p>相思无计到重奁。</p>
                     
                     <p>青铜也觉流光改，坐听萧娘白发添。</p>
                     
                     <p>望断高楼夜渐凉。</p>
                     
                     <p>谁家琴韵满吟床。</p>
                     
                     <p>故人去后黄金少，芳草生时翠带长。</p>
                     
                     <p>帘底月，枕边香。</p>
                     
                     <p>十年一梦老刘郎。</p>
                     
                     <p>醒来苦忆昌州好，满院春风闹海棠。</p>
                     
                     <p>栖隐何须问许由。</p>
                     
                     <p>春来处处是闲愁。</p>
                     
                     <p>黄鹂约我花间住，白鹭随他水上流。</p>
                     
                     <p>闻铁笛，望银舟。</p>
                     
                     <p>夜深人语酒家楼。</p>
                     
                     <p>南朝多少思归曲，唱到天明未肯休。</p>
                     
                     <p>闻到苏堤胜馆娃。</p>
                     
                     <p>朝朝歌舞竞豪华。</p>
                     
                     <p>寻芳长系千金马，问酒曾停七宝车。</p>
                     
                     <p>杨柳叶，芰荷花。</p>
                     
                     <p>好风吹遍五侯家。</p>
                     
                     <p>湖山历历知谁主，眼看斜阳送晚鸦。</p>
                     
                     <p>淡淡修蛾画不成。</p>
                     
                     <p>篝灯遥夜背床明。</p>
                     
                     <p>从来走马追张敞，悔不将身学向平。</p>
                     
                     <p>春渐老，景堪惊。</p>
                     
                     <p>人间何日见河清。</p>
                     
                     <p>思君独卧西窗下，应信天涯有六更。</p>
                     
                     <p>不怨秋千隔女墙。</p>
                     
                     <p>自遮罗幕对流光。</p>
                     
                     <p>瑶台梦断风敲竹，沙市春深雨打窗。</p>
                     
                     <p>歌豆蔻，笑鸳鸯。</p>
                     
                     <p>酒边人似雪梅向。</p>
                     
                     <p>谪仙去后诗才少，欲向先生借锦囊。</p>
                     
                     <p>野马尘埃各有天。</p>
                     
                     <p>杜鹃何事怨华年。</p>
                     
                     <p>从来未履青云客，不羡金堂紫绮仙。</p>
                     
                     <p>春欲暮，夜难眠。</p>
                     
                     <p>家家桃李尽娇妍。</p>
                     
                     <p>只今谁处多情月，长照佳人锦瑟边。</p>
                     
                     <p>醉拥重衾夜不眠。</p>
                     
                     <p>白头犹被俗情怜。</p>
                     
                     <p>满庭秋色朝还暮，隔浦明蟾缺又圆。</p>
                     
                     <p>辽海雪，杜陵烟。</p>
                     
                     <p>暂时相见岂无缘。</p>
                     
                     <p>人间别有师涓曲，零落空侯廿五弦。</p>
                     
                     <p>故苑春容日月新。</p>
                     
                     <p>玉楼歌管渺难闻。</p>
                     
                     <p>不堪回首秦淮月，送尽无心楚岫云。</p>
                     
                     <p>寻凤侣，梦鸥群。</p>
                     
                     <p>芙蓉帐暖客初醺。</p>
                     
                     <p>美人家在平康里，万一韩香信可分。</p>
                     
                     <p>倚户花光曙色新。</p>
                     
                     <p>东风一例到西邻。</p>
                     
                     <p>心知海外吹箫侣，肠断机边织锦人。</p>
                     
                     <p>珠迸泪，麝成尘。</p>
                     
                     <p>无端萍水误闲身。</p>
                     
                     <p>愁来莫厌金杯满，罗幕当楼正上春。</p>
                     
                     <p>宿雨初收野露浓。</p>
                     
                     <p>风吹檐锋响丁东。</p>
                     
                     <p>三山半落青天外，双燕归来画阁中。</p>
                     
                     <p>春易老，恨难穷。</p>
                     
                     <p>月明今夜与谁同。</p>
                     
                     <p>谢池芳草年年长，休唱梅边一萼红。</p>
                     
                     <p>身外浮名倘可拌。</p>
                     
                     <p>不须长铗避人弹。</p>
                     
                     <p>三杯已足中贤理，五斗何妨作宰官。</p>
                     
                     <p>倾盖语，卷帘看。</p>
                     
                     <p>钢盘转烛泪难干。</p>
                     
                     <p>伤心最是东桥竹，依旧青青耐岁寒。</p>
                     
                     <p>连夜西风夺夏威。</p>
                     
                     <p>旧游重到昔人非。</p>
                     
                     <p>朦胧月影侵油幕，继续蝉声掩竹扉。</p>
                     
                     <p>遗佩浦，浣花矶。</p>
                     
                     <p>白头莫遣此心违。</p>
                     
                     <p>醉来谁寄书千里，一例新寒上袷衣。</p>
                     
                     <p>客馆无春趣转闲。</p>
                     
                     <p>谁能不饮学颟顸。</p>
                     
                     <p>欲将恩怨从头说，却恐渠侬被眼谩。</p>
                     
                     <p>梅萼小，酒杯宽。</p>
                     
                     <p>月明枝上露团团。</p>
                     
                     <p>蓬山路远何时到，怅望鸾声独倚阑。</p>
                     
                     <p>老去江关若有情。</p>
                     
                     <p>暮年惆怅庾兰成。</p>
                     
                     <p>夜桥吹笛悲难止，秋雨凭阑气未平。</p>
                     
                     <p>千日醉，几时醒。</p>
                     
                     <p>黄宫梦冷海云生。</p>
                     
                     <p>人间岂少回波手，谁挽银河洗甲兵。</p>
                     
                     <p>一夜悲风蜡泪残。</p>
                     
                     <p>碧云遥指路漫漫。</p>
                     
                     <p>蝉鸣不用支筇听，花好何曾带笑看。</p>
                     
                     <p>怀北固，梦长安。</p>
                     
                     <p>高丘无女觉天宽。</p>
                     
                     <p>临分枉费英雄泪，班马萧萧易水寒。</p>
                     
                     <p>尽有明珠论斛量。</p>
                     
                     <p>等闲啼笑亦何妨。</p>
                     
                     <p>纵然沧海屠龙客，不是临邛倚马郎。</p>
                     
                     <p>花寂寞，泪汪浪。</p>
                     
                     <p>灯前酒后意难忘。</p>
                     
                     <p>燕然不少铭功石，壮士年年老战场。</p>
                     
                     <p>陌上开残艳艳花。</p>
                     
                     <p>东君得意与芳华。</p>
                     
                     <p>愧无远翼随青鸟，那有闲情赋白蛙。</p>
                     
                     <p>闻折柳，忆投瓜。</p>
                     
                     <p>金尊檀板总堪嗟。</p>
                     
                     <p>催人岁月何时了，重迭春山绕县衙。</p>
                     
                     <p>千里晴云接凤岗。</p>
                     
                     <p>当时人意正茫茫。</p>
                     
                     <p>目如秋水歌声慢，脸胜春冰月影凉。</p>
                     
                     <p>扃绣户，对兰房。</p>
                     
                     <p>共谁听雨话连床。</p>
                     
                     <p>天涯咫尺无多远，珠箔飘灯是谢堂。</p>
                     
                     <p>日日提壶上酒楼。</p>
                     
                     <p>醉来一卧古沧州。</p>
                     
                     <p>倾囊难买农家乐，扶杖来寻野店秋。</p>
                     
                     <p>人不见，泪交流。</p>
                     
                     <p>月高云远古今愁。</p>
                     
                     <p>当时携手登临处，刻骨思量总未休。</p>
                     
                     <p>展转罗衾梦不成。</p>
                     
                     <p>西楼一夕二毛生。</p>
                     
                     <p>相看璧月当窗满，孤负金莲隔院迎。</p>
                     
                     <p>山脉脉，水盈盈。</p>
                     
                     <p>昔时风物此时情。</p>
                     
                     <p>琵琶拨断愁难断，可是明妃出塞声。</p>
                     
                     <p>白帝城春草木深。</p>
                     
                     <p>十年无复醉花阴。</p>
                     
                     <p>满怀剩粉恩难绝，回首斜桥泪不禁。</p>
                     
                     <p>波渺渺，信沉沉。</p>
                     
                     <p>棹歌休向月中寻。</p>
                     
                     <p>典衣沽酒寻常事，宁惜佳人缠臂金。</p>
                     
                     <p>试把吴钩仔细看。</p>
                     
                     <p>天涯何处可栖鸾。</p>
                     
                     <p>早知荡子歌喉懒，不放秋娘泪眼干。</p>
                     
                     <p>秦岭外，楚江平。</p>
                     
                     <p>迢迢千里水云宽。</p>
                     
                     <p>南楼只问春深浅，谁记苍山有暮寒。</p>
                     
                     <p>高阁临津薄雾笼。</p>
                     
                     <p>有人闲忆少年丛。</p>
                     
                     <p>杂花满路飘红雨，飞絮随车荡软风。</p>
                     
                     <p>银烛背，锦屏空。</p>
                     
                     <p>莫愁湖上月明中。</p>
                     
                     <p>不知歌舞春寒夜，肠断巫山第几重。</p>
                     
                     <p>身似飞鸿踏雪泥。</p>
                     
                     <p>事如春梦望中迷。</p>
                     
                     <p>丹楼人去关山阔，绮陌风来草树低。</p>
                     
                     <p>花满路，韭盈畦。</p>
                     
                     <p>文园多病厌单栖。</p>
                     
                     <p>繁红莫漫夸颜色，留与娇莺驻马蹄。</p>
                     
                     <p>天外归心一羽轻。</p>
                     
                     <p>枕前幽恨断还生。</p>
                     
                     <p>丛台寂历梁王苑，废堞依稀魏主营。</p>
                     
                     <p>霜露白，水波明。</p>
                     
                     <p>几人玄发变星星。</p>
                     
                     <p>何堪往事从头想，缺月疏桐夜四更。</p>
                     
                     <p>雪薄风轻好画图。</p>
                     
                     <p>世间何地集鹓雏。</p>
                     
                     <p>临津一别千山隔，入骨相思八月初。</p>
                     
                     <p>乘彩舫，下蓬壶。</p>
                     
                     <p>俨然身在玉娘湖。</p>
                     
                     <p>采莲歌罢醒还醉，多谢仙娥翠袖扶。</p>
                     
                     <p>梦里贪欢睡起迟。</p>
                     
                     <p>朝来空与白云期。</p>
                     
                     <p>金尊酒美谁能说，宝帐春归燕不知。</p>
                     
                     <p>征路阔，远山迷。</p>
                     
                     <p>佳人多事敛蛾眉。</p>
                     
                     <p>虚名于我成何用，孤负苍松四十围。</p>
                     
                     <p>锦院风来竹叶香。</p>
                     
                     <p>灯光月色满东窗。</p>
                     
                     <p>漫教宿吹当筵发，还怕余寒入袖凉。</p>
                     
                     <p>花正好，日初长。</p>
                     
                     <p>莫将沉醉换年芳。</p>
                     
                     <p>珠帘十里春无价，处处楼台燕一双。</p>
                     
                     <p>江水无波汉水清。</p>
                     
                     <p>吴娃憔悴怨飘零。</p>
                     
                     <p>可怜春草连天碧，不见新苔入眼青。</p>
                     
                     <p>风瑟瑟，雨冥冥。</p>
                     
                     <p>垂杨多处是离亭。</p>
                     
                     <p>邻家歌舞关何事，莫向痴人说醉醒。</p>
                     
                     <p>无怪湖头乐事偏。</p>
                     
                     <p>人生离合本随缘。</p>
                     
                     <p>应知柳絮因风起，可惜花枝为酒颠。</p>
                     
                     <p>挥醉袖，笑吟鞭。</p>
                     
                     <p>何时归泛木兰船。</p>
                     
                     <p>城楼百尺君休上，望到春归又一年。</p>
                     
                     <p>露井双梧落叶轻。</p>
                     
                     <p>声声寒雁劝归耕。</p>
                     
                     <p>三更灯火愁无奈，千里江乡去不成。</p>
                     
                     <p>多少路，短长亭。</p>
                     
                     <p>洞庭秋色与云平。</p>
                     
                     <p>世间倘有餐霞客，陪我乘风到赤城。</p>
                     
                     <p>宝髻玲珑绾祥云。</p>
                     
                     <p>不应无梦入西邻。</p>
                     
                     <p>莺啼阆苑花光乱，燕语隋堤柳色新。</p>
                     
                     <p>三径雪，六街尘。</p>
                     
                     <p>等闲呼取瓮头春。</p>
                     
                     <p>传闻海国多芳草，谁似瑶台第一人。</p>
                     
                     <p>莫上高楼望远峰。</p>
                     
                     <p>故园还在别离中。</p>
                     
                     <p>行行归雁催春讯，日日征帆映碧空。</p>
                     
                     <p>歌慷慨，醉朦胧。</p>
                     
                     <p>出门偏遇打头风。</p>
                     
                     <p>梅花纵好君休恋，第一无情是此公。</p>
                     
                </div>


                <div class="meta content">
                    <hr class="line" align="right">
                    <p><a class="link under" href="../../www/list/中国近代诗五十四.html">中国近代诗五十四</a></p>
                    <p></p>
                    <p></p>
                </div>

                
            </div>
        </div>
    </div>
</div>

        <div class="mobile">
            <div id="footer" class="content">
                <div id="jinrishici-tag">水月</div>
                <span id="jinrishici-sentence">掬水月在手，弄花香满衣.</span>
            </div>

            <div class="end content">
                <p>© <a class="link under" href="https://weibo.com/wizardzhou/home">wizardzhou.weibo</a> 2020</p>
            </div>
        </div>
        <a href="http://wizardzhou.gitee.io/poem/" class="home-page" aria-label="View my home">
            <img border="0" src="/images/wizardzhou.png" />
        </a>
        </div>
    </body>
    
    
    <script>
    // 今日诗词
    function jinrishiciLoad () {
        var xhr = new XMLHttpRequest();
        xhr.open('get', 'https://v2.jinrishici.com/one.json');
        xhr.withCredentials = true;
        xhr.onreadystatechange = function () {
          if (xhr.readyState === 4) {
            var data = JSON.parse(xhr.responseText);
            // 处理示例
            var gushici = document.getElementById('jinrishici-sentence');
            gushici.innerText = data.data.content;
            var gushiciTag = document.getElementById('jinrishici-tag');
            if (data.data.matchTags.length > 0) {
                gushiciTag.innerText = data.data.matchTags[0];
            } else {
                gushiciTag.innerText = data.data.origin.author;
            }
          }
        };
        xhr.send();
    }

    jinrishiciLoad()
    </script>
    

</html>