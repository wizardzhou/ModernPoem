<!DOCTYPE html>
<html>
    <head>
        <meta charset="utf-8">
        
    
        <title> 秦俑行 参观秦兵马俑陈列馆，江山兴感，返京后成此 | 中国近代诗二十六 </title>
        <meta name="author"  content="JackeyGao">
        <meta name="description" content="Wizardzhou, 万物有灵且美.">
        <meta name="keywords"  content="Wizardzhou,, Python, Django, Poem, chinese-poetry">
        <meta http-equiv="X-UA-Compatible" content="IE=edge,chrome=1" />
        <meta name="viewport" content="width=device-width, initial-scale=1">
        <link rel="stylesheet" href="../../assets/global.css?v=3334">
        <link rel="stylesheet" href="../../assets/theme.css">
        <link rel="stylesheet" href="../../assets/semantic/components/site.min.css">
        <link rel="apple-touch-icon" sizes="180x180" href="../../assets/favicon/apple-touch-icon.png">
<link rel="icon" type="image/png" sizes="32x32" href="../../assets/favicon/favicon-32x32.png">
<link rel="icon" type="image/png" sizes="16x16" href="../../assets/favicon/favicon-16x16.png">
<link rel="manifest" href="../../assets/favicon/site.webmanifest">
<link rel="mask-icon" href="../../assets/favicon/safari-pinned-tab.svg" color="#5bbad5">
<link rel="shortcut icon" href="../../assets/favicon/favicon.ico">
<meta name="msapplication-TileColor" content="#da532c">
<meta name="msapplication-config" content="../../assets/favicon/browserconfig.xml">
<meta name="theme-color" content="#ffffff">
    <link rel="stylesheet" href="../../assets/semantic/components/grid.min.css">

    </head>
    
    <body>
        <div id="main" style="background-image: url('../../assets/images/ying.png'); ">
        
<div id="detail" class="ui stackable two column grid">
    <div class="zuo column">
        <div class="cover" style="background-image: url('../../images/img9.jpeg');">
            <div class="intro">
                <div class="inner">
                来自: <a href="#" target="blank">互联网</a>
                </div>
            </div>
        </div>
    </div>
    <div class="you column">
        <div class="poetry">
            <div class="inner-wrapper">
                <div class="title">
                    秦俑行 参观秦兵马俑陈列馆，江山兴感，返京后成此
                </div>
                <div class="author">
                    孔凡章
                </div>

                <div class="content" style="padding-left: 1em;">
                     
                     <p>骊山地近终南脉，倒影华清松岫碧。</p>
                     
                     <p>浪涌樊川北斗摇，峰回太华南箕坼。</p>
                     
                     <p>路循周道见重峦，桥傍灞陵依古驿。</p>
                     
                     <p>堤边褐石绕垂杨，陇上青蹊长新麦。</p>
                     
                     <p>烦停野老掌中杯，问是秦皇身后宅。</p>
                     
                     <p>山川王气隐龙兴，史册书年感驹隙。</p>
                     
                     <p>戎衣有国古无伦，遗迹荒邱事岂真？地下军容惊海宇，关中兵燹忆烟尘。</p>
                     
                     <p>森严方位鱼鳞阵，环身犀甲横霜刃。</p>
                     
                     <p>虎贲牙爪帝干城，貂锦股肱邦重镇。</p>
                     
                     <p>鼙鼓军魂日月昏，旌旗战影风霆迅。</p>
                     
                     <p>卒伍分行界六师，声威接壤凌三晋。</p>
                     
                     <p>严邑方今胜迹留，游人思古诗魂震。</p>
                     
                     <p>若使当时赦术鞅，后来何处王韩信？千古兴亡事已休，几人慷慨几人愁？生民久历盈千劫，真史常迟数十秋。</p>
                     
                     <p>仪制变夷初用夏，苞茅不贡已无周。</p>
                     
                     <p>终看六国销钟簴，来为三秦晋冕旒。</p>
                     
                     <p>忆昔“春秋”争霸业，秦人处寺同蛮貊。</p>
                     
                     <p>左衽犹堪主坫坛，边陲未许参盟歃。</p>
                     
                     <p>先朝高瞩并西戎，献、孝英图累叶隆。</p>
                     
                     <p>箸借应侯良策定，坐令季子辩才空。</p>
                     
                     <p>事复穆公三舍耻，局开禹甸九州同。</p>
                     
                     <p>旌旗电闪出函关，五国车徒进退难。</p>
                     
                     <p>避垒已摧难死战，城池虽陷冀生还。</p>
                     
                     <p>西秦诸将皆无敌，中原到处闻锋镝。</p>
                     
                     <p>执梃谁堪挞胜兵，开门竞献输诚檄。</p>
                     
                     <p>回首分封事可悲，成周枝叶尽离披。</p>
                     
                     <p>颍川设治韩先灭，上党无依赵已危。</p>
                     
                     <p>魏楚相纵迁列鼎，燕齐步武树降麾。</p>
                     
                     <p>自是庙谋多失计，固知天意许潜窥。</p>
                     
                     <p>却笑纵横空桀犬，无劳成败卜蓍龟。</p>
                     
                     <p>咸阴謦咳主风云，年少新皇念旧勋。</p>
                     
                     <p>相业未收文信邸，兵权曾付武安君。</p>
                     
                     <p>十年变法人思战，六国交攻约已分。</p>
                     
                     <p>群雄蜗角尚干戈，成败纷纷计已讹。</p>
                     
                     <p>太息谗言诬李牧，奈何衰老弃廉颇。</p>
                     
                     <p>百年赤县烽烟急，万里苍生涕泪多。</p>
                     
                     <p>完璧几曾销战伐，建瓴何地限山河？登陴士气雄虓虎，破阵国容幸肃鹳鹅。</p>
                     
                     <p>榆塞师行如捕兔，棘门儿戏等飞蛾。</p>
                     
                     <p>谁知全胜操金券，却为倾城陷网罗。</p>
                     
                     <p>事缘、奸侩多奇智，往来货殖邯郸市。</p>
                     
                     <p>买得婵娟媵吕门，窃名相父污嬴氏。</p>
                     
                     <p>世问龙种无人识，深锁宫闱闻鬼蜮。</p>
                     
                     <p>未妨垂拱正衣裳，渐以骄盈轻社稷。</p>
                     
                     <p>弃市方惊偶语诛，坑儒又听含冤殛。</p>
                     
                     <p>帝业徒偿暴主心，农时不惜耕夫力。</p>
                     
                     <p>斯民无计避征徭，汝俑何心甘羽翼。</p>
                     
                     <p>阿房突兀起云中，亘古皇家第一宫。</p>
                     
                     <p>覆压关河三百里，缦回楼阁几千重。</p>
                     
                     <p>长桥拔岸生朝雾，复道横空电霁虹。</p>
                     
                     <p>太乙作屏山影淡，渭川为沼水波溶。</p>
                     
                     <p>东溟南服摧齐楚，府库精英方竞取。</p>
                     
                     <p>韩魏经营辇后宫，赵燕营横成荒圃。</p>
                     
                     <p>独夫耀武古来同，万世皇干莫予侮。</p>
                     
                     <p>大泽防秋起义师，名园一炬成焦土。</p>
                     
                     <p>螽斯绍衍成春梦，可怜兵俑难愚众。</p>
                     
                     <p>地下坑时意自矜，关中破日成何用。</p>
                     
                     <p>偶际因缘事腾游，凭栏良久望貔貅。</p>
                     
                     <p>纵使疆场先破阵，要论门第始封侯。</p>
                     
                     <p>长平一夜妖风劲，四十万人齐并命。</p>
                     
                     <p>莫将刀俎怨沙虫，自是戎行遵号令。</p>
                     
                     <p>无言转觉心情肃，对兹异事眉双蹙。</p>
                     
                     <p>不见雄资见别离，未闻同泽闻悲哭。</p>
                     
                     <p>三千甲士泪如丝，十二军书名在牍。</p>
                     
                     <p>小妇深闺梦里人，双亲老泪心头肉。</p>
                     
                     <p>当年竟海起长城，夜月燕山战鼓声。</p>
                     
                     <p>灞水桥边垂老别，杜陵原上望乡情。</p>
                     
                     <p>兵凶命贱忧来日，地阔天长涉去程。</p>
                     
                     <p>可怜汗血铁衣透，知否助姬还助纣？什九捐生责孰尸，万一还家岂天佑。</p>
                     
                     <p>拯民饥溺又何人？丰沛笳声动九垠。</p>
                     
                     <p>华夏衣冠争戴汉，咸阳箫鼓庆驱秦。</p>
                     
                     <p>天下由来归有德，当年解放思吾国。</p>
                     
                     <p>噬人鲲浪扑天寒，卷地狼烟遮日黑。</p>
                     
                     <p>长征兆见出河图，底定功成靖荧惑。</p>
                     
                     <p>大陆今犹警宴安，中华久不闻兵革。</p>
                     
                     <p>长安秋雨夜潇潇，流落珠崖想胜朝。</p>
                     
                     <p>破碎金瓯龙戏曲，艰难玉帛凤衰谣。</p>
                     
                     <p>赧王迎马忠谋拒，微子牵羊宿怨消。</p>
                     
                     <p>奕奕人心终向顺，悠悠天命正归尧。</p>
                     
                     <p>回首岐山呜鸑鷟，王土莫非尊正朔。</p>
                     
                     <p>同气终须念室家，薄言底事听谣诼？他乡凝伫望沧溟，故国相思隔山岳。</p>
                     
                     <p>合浦端应徙孟珠，楚山岂有分和璞？低徊俑阵感难禁，又见当年剑戟林。</p>
                     
                     <p>心情每忆车前鉴，影事宁忘座右箴。</p>
                     
                     <p>春风两岸怀人夜，明月中宵去国心。</p>
                     
                     <p>萁豆诗成龙裔惋，荆花情重鹡鸰深。</p>
                     
                     <p>猿声伫听多离绪，雁字行看报好音。</p>
                     
                     <p>星球又见新奇迹，声名欲并长城席。</p>
                     
                     <p>混一车书付往尘，大千事物留先泽。</p>
                     
                     <p>南北东西画图，欧非美澳纷游屐。</p>
                     
                     <p>漫颂丞民小雅章，江山非复旧炎黄。</p>
                     
                     <p>年马首瞻三辅，一代龙旌照八方。</p>
                     
                     <p>斗室风云诗作阵，洪炉天地酒为邻。</p>
                     
                     <p>灯前读竟三秦史，冷月秋衾晓梦长。</p>
                     
                </div>


                <div class="meta content">
                    <hr class="line" align="right">
                    <p><a class="link under" href="../../www/list/中国近代诗二十六.html">中国近代诗二十六</a></p>
                    <p></p>
                    <p></p>
                </div>

                
            </div>
        </div>
    </div>
</div>

        <div class="mobile">
            <div id="footer" class="content">
                <div id="jinrishici-tag">水月</div>
                <span id="jinrishici-sentence">掬水月在手，弄花香满衣.</span>
            </div>

            <div class="end content">
                <p>© <a class="link under" href="https://weibo.com/wizardzhou/home">wizardzhou.weibo</a> 2020</p>
            </div>
        </div>
        <a href="http://wizardzhou.gitee.io/poem/" class="home-page" aria-label="View my home">
            <img border="0" src="/images/wizardzhou.png" />
        </a>
        </div>
    </body>
    
    
    <script>
    // 今日诗词
    function jinrishiciLoad () {
        var xhr = new XMLHttpRequest();
        xhr.open('get', 'https://v2.jinrishici.com/one.json');
        xhr.withCredentials = true;
        xhr.onreadystatechange = function () {
          if (xhr.readyState === 4) {
            var data = JSON.parse(xhr.responseText);
            // 处理示例
            var gushici = document.getElementById('jinrishici-sentence');
            gushici.innerText = data.data.content;
            var gushiciTag = document.getElementById('jinrishici-tag');
            if (data.data.matchTags.length > 0) {
                gushiciTag.innerText = data.data.matchTags[0];
            } else {
                gushiciTag.innerText = data.data.origin.author;
            }
          }
        };
        xhr.send();
    }

    jinrishiciLoad()
    </script>
    

</html>