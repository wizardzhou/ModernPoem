<!DOCTYPE html>
<html>
    <head>
        <meta charset="utf-8">
        
    
        <title> 往昔六首 长沮桀溺 | 中国近代诗五十五 </title>
        <meta name="author"  content="JackeyGao">
        <meta name="description" content="Wizardzhou, 万物有灵且美.">
        <meta name="keywords"  content="Wizardzhou,, Python, Django, Poem, chinese-poetry">
        <meta http-equiv="X-UA-Compatible" content="IE=edge,chrome=1" />
        <meta name="viewport" content="width=device-width, initial-scale=1">
        <link rel="stylesheet" href="../../assets/global.css?v=3334">
        <link rel="stylesheet" href="../../assets/theme.css">
        <link rel="stylesheet" href="../../assets/semantic/components/site.min.css">
        <link rel="apple-touch-icon" sizes="180x180" href="../../assets/favicon/apple-touch-icon.png">
<link rel="icon" type="image/png" sizes="32x32" href="../../assets/favicon/favicon-32x32.png">
<link rel="icon" type="image/png" sizes="16x16" href="../../assets/favicon/favicon-16x16.png">
<link rel="manifest" href="../../assets/favicon/site.webmanifest">
<link rel="mask-icon" href="../../assets/favicon/safari-pinned-tab.svg" color="#5bbad5">
<link rel="shortcut icon" href="../../assets/favicon/favicon.ico">
<meta name="msapplication-TileColor" content="#da532c">
<meta name="msapplication-config" content="../../assets/favicon/browserconfig.xml">
<meta name="theme-color" content="#ffffff">
    <link rel="stylesheet" href="../../assets/semantic/components/grid.min.css">

    </head>
    
    <body>
        <div id="main" style="background-image: url('../../assets/images/ying.png'); ">
        
<div id="detail" class="ui stackable two column grid">
    <div class="zuo column">
        <div class="cover" style="background-image: url('../../images/unsplash216.jpg');">
            <div class="intro">
                <div class="inner">
                来自: <a href="https://unsplash.com" target="blank">unsplash</a>
                </div>
            </div>
        </div>
    </div>
    <div class="you column">
        <div class="poetry">
            <div class="inner-wrapper">
                <div class="title">
                    往昔六首 长沮桀溺
                </div>
                <div class="author">
                    周作人
                </div>

                <div class="content" style="padding-left: 1em;">
                     
                     <p>往昔读《论语》，吾爱长沮生。</p>
                     
                     <p>接舆何多事，荷蒉亦有心。</p>
                     
                     <p>丈人供鸡黍，徒尔招讥评。</p>
                     
                     <p>唯有耦读者，不知所问津。</p>
                     
                     <p>挥手不复顾，妙在无人情。</p>
                     
                     <p>向往不能至，如望秋月明。</p>
                     
                     <p>冷气彻人骨，清光自难名。</p>
                     
                     <p>往昔读佛书，吾爱觉有情。</p>
                     
                     <p>菩萨有六度，忍辱良足钦。</p>
                     
                     <p>布旗立弘愿，愿重身命轻。</p>
                     
                     <p>投身饲饿虎，事奇情更真。</p>
                     
                     <p>平生再三读，感激几涕零。</p>
                     
                     <p>向往不能至，留作座右铭。</p>
                     
                     <p>安得传灯火，供此一卷经。</p>
                     
                     <p>往昔读《国语》，吾爱范大夫。</p>
                     
                     <p>忍耻逾十载，遂尔破强吴。</p>
                     
                     <p>一言却使者，亲自执鼓桴。</p>
                     
                     <p>吴使与越师，相随入姑苏。</p>
                     
                     <p>腼然具人面，本是蛙黾徒。</p>
                     
                     <p>但知报仇恨，情理非所喻。</p>
                     
                     <p>读此一节话，毛戴亦气舒。</p>
                     
                     <p>向往不难至，徒具作楷模。</p>
                     
                     <p>人生得到此，不妨终醢菹。</p>
                     
                     <p>陋哉后世人，虚传游五湖。</p>
                     
                     <p>往昔读《论衡》，吾爱王仲任。</p>
                     
                     <p>读书疾虚妄，无愧读书人。</p>
                     
                     <p>汉儒渐不竞，胥吏起叔孙。</p>
                     
                     <p>终至谈谶纬，乃与道士邻。</p>
                     
                     <p>王君不信数，雷虚鬼非真。</p>
                     
                     <p>著书数十篇，覼缕亦肫诚。</p>
                     
                     <p>赖有黄氏释，遗文差可明。</p>
                     
                     <p>向往不能至，礼赞颂姓名。</p>
                     
                     <p>明清有李俞，学海之三灯。</p>
                     
                     <p>唯此星星火，照破千古冥。</p>
                     
                     <p>往昔读古文，吾爱王阳明。</p>
                     
                     <p>瘗旅文一作，不虚龙场行。</p>
                     
                     <p>吾与尔犹彼，此语动人心。</p>
                     
                     <p>非墨亦非释，儒家自有真。</p>
                     
                     <p>后年说良知，学术为一新。</p>
                     
                     <p>未尝吃苦瓜，味道殊难名。</p>
                     
                     <p>素不喜闽洛，跳脱良所欣。</p>
                     
                     <p>擒濠虽小事，亦足傲迂生。</p>
                     
                     <p>道谊兼事功，百世有几人。</p>
                     
                     <p>向往不能至，祠下徒逡巡。</p>
                     
                     <p>往昔读《文饭》，吾爱王谑庵。</p>
                     
                     <p>姚江一雷震，文苑起聋喑。</p>
                     
                     <p>温陵实滥觞，发难自公安。</p>
                     
                     <p>由熟而返生，继之以钟谭。</p>
                     
                     <p>山阴集大成，笔舌翻波澜。</p>
                     
                     <p>略迹论风神，颇似苏子瞻。</p>
                     
                     <p>嬉笑兼怪僻，余人未易谙。</p>
                     
                     <p>或解啖橄榄，滋味自醰醰。</p>
                     
                     <p>向往一能至，攀援聊自宽。</p>
                     
                     <p>后有张宗子，越风良可观。</p>
                     
                </div>


                <div class="meta content">
                    <hr class="line" align="right">
                    <p><a class="link under" href="../../www/list/中国近代诗五十五.html">中国近代诗五十五</a></p>
                    <p></p>
                    <p></p>
                </div>

                
            </div>
        </div>
    </div>
</div>

        <div class="mobile">
            <div id="footer" class="content">
                <div id="jinrishici-tag">水月</div>
                <span id="jinrishici-sentence">掬水月在手，弄花香满衣.</span>
            </div>

            <div class="end content">
                <p>© <a class="link under" href="https://weibo.com/wizardzhou/home">wizardzhou.weibo</a> 2020</p>
            </div>
        </div>
        <a href="http://wizardzhou.gitee.io/poem/" class="home-page" aria-label="View my home">
            <img border="0" src="/images/wizardzhou.png" />
        </a>
        </div>
    </body>
    
    
    <script>
    // 今日诗词
    function jinrishiciLoad () {
        var xhr = new XMLHttpRequest();
        xhr.open('get', 'https://v2.jinrishici.com/one.json');
        xhr.withCredentials = true;
        xhr.onreadystatechange = function () {
          if (xhr.readyState === 4) {
            var data = JSON.parse(xhr.responseText);
            // 处理示例
            var gushici = document.getElementById('jinrishici-sentence');
            gushici.innerText = data.data.content;
            var gushiciTag = document.getElementById('jinrishici-tag');
            if (data.data.matchTags.length > 0) {
                gushiciTag.innerText = data.data.matchTags[0];
            } else {
                gushiciTag.innerText = data.data.origin.author;
            }
          }
        };
        xhr.send();
    }

    jinrishiciLoad()
    </script>
    

</html>