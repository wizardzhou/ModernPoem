<!DOCTYPE html>
<html>
    <head>
        <meta charset="utf-8">
        
    
        <title> 三字經 | 三字经 - 新版 </title>
        <meta name="author"  content="JackeyGao">
        <meta name="description" content="JackeyGao, 一个程序员的技术分享和对生活的理解.">
        <meta name="keywords"  content="JackeyGao, JackeyGao的日记本, Python, Django, Vue.js, chinese-poetry">
        <meta http-equiv="X-UA-Compatible" content="IE=edge,chrome=1" />
        <meta name="viewport" content="width=device-width, initial-scale=1">
        <link rel="stylesheet" href="../../assets/global.css?v=3334">
        <link rel="stylesheet" href="../../assets/theme.css">
        <link rel="stylesheet" href="../../assets/semantic/components/site.min.css">
        <link rel="apple-touch-icon" sizes="180x180" href="../../assets/favicon/apple-touch-icon.png">
<link rel="icon" type="image/png" sizes="32x32" href="../../assets/favicon/favicon-32x32.png">
<link rel="icon" type="image/png" sizes="16x16" href="../../assets/favicon/favicon-16x16.png">
<link rel="manifest" href="../../assets/favicon/site.webmanifest">
<link rel="mask-icon" href="../../assets/favicon/safari-pinned-tab.svg" color="#5bbad5">
<link rel="shortcut icon" href="../../assets/favicon/favicon.ico">
<meta name="msapplication-TileColor" content="#da532c">
<meta name="msapplication-config" content="../../assets/favicon/browserconfig.xml">
<meta name="theme-color" content="#ffffff">
    <link rel="stylesheet" href="../../assets/semantic/components/grid.min.css">

    </head>
    
    <body>
        <div id="main" style="background-image: url('../../assets/images/ying.png'); ">
        
<div id="detail" class="ui stackable two column grid">
    <div class="zuo column">
        <div class="cover" style="background-image: url('../../images/polayoutu-1127-00013.jpg');">
            <div class="intro">
                <div class="inner">
                来自: <a href="http://www.polayoutu.com/collections" target="blank">泼辣有图</a>
                </div>
            </div>
        </div>
    </div>
    <div class="you column">
        <div class="poetry">
            <div class="inner-wrapper">
                <div class="title">
                    三字經
                </div>
                <div class="author">
                    王應麟
                </div>

                <div class="content" style="padding-left: 1em;">
                    
                    <p>人之初，性本善，性相近，習相遠。</p>
                     
                    <p>茍不教，性乃遷，教之道，貴以專。</p>
                     
                    <p>昔孟母，擇鄰處，子不學，斷機杼。</p>
                     
                    <p>竇燕山，有義方，教五子，名俱揚。</p>
                     
                    <p>養不教，父之過，教不嚴，師之惰。</p>
                     
                    <p>子不學，非所宜，幼不學，老何為？</p>
                     
                    <p>玉不琢，不成器，人不學，不知義。</p>
                     
                    <p>為人子，方少時，親師友，習禮儀。</p>
                     
                    <p>香九齡，能溫席，孝於親，所當執。</p>
                     
                    <p>融四歲，能讓梨，弟於長，宜先知。</p>
                     
                    <p>首孝弟，次見聞，知某數，識某文。</p>
                     
                    <p>一而十，十而百，百而千，千而萬。</p>
                     
                    <p>三才者，天地人，三光者，日月星。</p>
                     
                    <p>三綱者，君臣義，父子親，夫婦順。</p>
                     
                    <p>曰春夏，曰秋冬，此四時，運不窮。</p>
                     
                    <p>曰南北，曰西東，此四方，應乎中。</p>
                     
                    <p>曰水火，木金土，此五行，本乎數。</p>
                     
                    <p>十幹者，甲至癸，十二支，子至亥。</p>
                     
                    <p>曰黃道，日所躔，曰赤道，當中權。</p>
                     
                    <p>赤道下，溫暖極，我中華，在東北。</p>
                     
                    <p>寒燠均，霜露改，右高原，左大海。</p>
                     
                    <p>曰江河，曰淮濟，此四瀆，水之紀。</p>
                     
                    <p>曰岱華，嵩恒衡，此五嶽，山之名。</p>
                     
                    <p>古九州，今改制，稱行省，三十五。</p>
                     
                    <p>曰士農，曰工商，此四民，國之良。</p>
                     
                    <p>地所生，有草木，此植物，遍水陸。</p>
                     
                    <p>有蟲魚，有鳥獸，此動物，能飛走。</p>
                     
                    <p>稻粱菽，麥黍稷，此六谷，人所食。</p>
                     
                    <p>馬牛羊，雞犬豕，此六畜，人所飼。</p>
                     
                    <p>曰喜怒，曰哀懼，愛惡欲，七情具。</p>
                     
                    <p>曰仁義，禮智信，此五常，不容紊。</p>
                     
                    <p>青赤黃，及白黑，此五色，目所識。</p>
                     
                    <p>酸甘甘，及辛鹹，此五味，口所含。</p>
                     
                    <p>膻焦香，及腥朽，此五臭，鼻所嗅。</p>
                     
                    <p>宮商角，及徵羽，此五音，耳所取。</p>
                     
                    <p>匏土革，木石金，與絲竹，乃八音。</p>
                     
                    <p>曰平上，曰去入，此四聲，宜調葉。</p>
                     
                    <p>九族者，序宗親，高曾祖，父而身。</p>
                     
                    <p>身而子，子而孫，自子孫，至曾玄。</p>
                     
                    <p>五倫者，始夫婦，父子先，君臣後。</p>
                     
                    <p>次兄弟，及朋友，當順敘，勿違背。</p>
                     
                    <p>有伯叔，有舅甥，婿婦翁，三黨名。</p>
                     
                    <p>凡訓蒙，須講究，詳訓故，明句讀。</p>
                     
                    <p>禮樂射，禦書數，古六藝，今不具。</p>
                     
                    <p>帷書學，人共遵，既識字，講說文。</p>
                     
                    <p>有古文，大小篆，隸草繼，不可亂。</p>
                     
                    <p>若廣學，懼其繁，但略說，能知源。</p>
                     
                    <p>為學者，必有初，小學終，至四書。</p>
                     
                    <p>論語者，二十篇，群弟子，記善言。</p>
                     
                    <p>孟子者，七篇止，辨王載，說仁義。</p>
                     
                    <p>中庸者，子思筆，中不偏，庸不易。</p>
                     
                    <p>大學者，乃曾子，自修齊，至治平。</p>
                     
                    <p>此二篇，在禮記，今單行，至治平。</p>
                     
                    <p>四書通，孝經熟，如六經，始可讀。</p>
                     
                    <p>六經者，統儒術，文作周，孔子述。</p>
                     
                    <p>易詩書，禮春秋，樂經亡，餘可求。</p>
                     
                    <p>有連山，有歸藏，有周易，三易詳。</p>
                     
                    <p>有典謨，有訓誥，有誓命，書之奧。</p>
                     
                    <p>有國風，有雅頌，號四詩，當諷誦。</p>
                     
                    <p>周禮者，箸六官，儀禮者，十七篇。</p>
                     
                    <p>大小戴，集禮記，述聖言，禮法備。</p>
                     
                    <p>王跡息，春秋作，寓褒貶，別善惡。</p>
                     
                    <p>王傳者，有公羊，有左氏，有谷梁。</p>
                     
                    <p>爾雅者，善辨言，求經訓，此莫先。</p>
                     
                    <p>古聖著，先賢傳，註疏備，十三經。</p>
                     
                    <p>左傳外，有國語，合群經，數十五。</p>
                     
                    <p>經既明，方讀子，撮其要，記其事。</p>
                     
                    <p>古九流，多亡佚，取五種，修文質。</p>
                     
                    <p>五子者，有荀揚，文中子，及老莊。</p>
                     
                    <p>經子通，讀諸史，考世系，知終始。</p>
                     
                    <p>自羲農，至黃帝，號三皇，在上世。</p>
                     
                    <p>堯舜興，禪尊位，號唐虞，為二帝。</p>
                     
                    <p>夏有禹，商有湯，周文武，稱三王。</p>
                     
                    <p>夏傳子，家天下，四百載，遷夏社。</p>
                     
                    <p>湯伐夏，國號商，六百載，至紂亡。</p>
                     
                    <p>周武王，始誅紂，八百載，最長久。</p>
                     
                    <p>周共和，始紀年，歷宣幽，遂東遷。</p>
                     
                    <p>周道衰，王納墜，逞士戈，尚遊說。</p>
                     
                    <p>始春秋，終戰國，五霸強，七雄出。</p>
                     
                    <p>蠃秦氏，始兼並，傳二世，楚漢爭。</p>
                     
                    <p>高祖興，漢業建，至孝平，王莽篡。</p>
                     
                    <p>先武興，為東漢，四百年，終於獻。</p>
                     
                    <p>魏蜀吳，爭漢鼎，號三國，迄兩晉。</p>
                     
                    <p>宋齊繼，梁陳承，為南朝，都金陵。</p>
                     
                    <p>北元魏，分東西，宇文周，與高齊。</p>
                     
                    <p>迨至隋，一土宇，不再傳，失統緒。</p>
                     
                    <p>唐高祖，起義師，除隋亂，創國基。</p>
                     
                    <p>二十傳，三百載，梁滅之，國乃改。</p>
                     
                    <p>梁唐晉，及漢周，稱五代，皆有由。</p>
                     
                    <p>趙宋興，受周祥，十八傳，南北混。</p>
                     
                    <p>遼興金，皆夷裔，元滅之，絕宋世。</p>
                     
                    <p>蒞中國，兼戎狄，九十年，返沙磧。</p>
                     
                    <p>太祖興，稱大明，紀洪武，都金陵。</p>
                     
                    <p>迨成祖，遷宛平，十六世，至崇禎。</p>
                     
                    <p>權閹肆，流寇起，自成入，神器毀。</p>
                     
                    <p>清太祖，興遼東，金之後，受明封。</p>
                     
                    <p>至世祖，乃大同，十二世，清祚終。</p>
                     
                    <p>凡正史，廿四部，益以清，成廿五。</p>
                     
                    <p>史雖繁，讀有次，史記一，漢書二。</p>
                     
                    <p>後漢三，國誌四，此四史，最精致。</p>
                     
                    <p>先四史，兼證經，參通鑒，約而精。</p>
                     
                    <p>歷代事，全在茲，載治亂，知興衰。</p>
                     
                    <p>讀史者，考實錄，通古今，若親目。</p>
                     
                    <p>漢賈董，及許鄭，皆經師，能述聖。</p>
                     
                    <p>宋周程，張朱陸，明王氏，皆道學。</p>
                     
                    <p>屈原賦，本風人，逮鄒枚，暨卿雲。</p>
                     
                    <p>韓與柳，並文雄，李若杜，為詩宗。</p>
                     
                    <p>凡學者，宜兼通，翼聖教，振民風。</p>
                     
                    <p>口而誦，心而帷，朝於斯，夕於斯。</p>
                     
                    <p>昔仲尼，師項橐，古聖賢，尚勤學。</p>
                     
                    <p>趙中令，讀魯論，彼既仕，學且勤。</p>
                     
                    <p>披薄編，削竹簡，彼無書，且知勉。</p>
                     
                    <p>頭懸梁，錐刺股，彼不教，自勤苦。</p>
                     
                    <p>如囊螢，如映雪，家雖貧，學不輟。</p>
                     
                    <p>如負薪，如掛角，身雖勞，猶苦卓。</p>
                     
                    <p>蘇明允，二十七，始發憤，讀書籍。</p>
                     
                    <p>彼既老，猶悔遲，爾小生，宜早思。</p>
                     
                    <p>若荀卿，年五十，遊稷下，習儒業。</p>
                     
                    <p>彼既成，眾稱異，爾小生，宜立誌。</p>
                     
                    <p>瑩八歲，能詠詩，泌七歲，能賦棋。</p>
                     
                    <p>彼穎悟，人稱奇，爾幼學，當效之。</p>
                     
                    <p>蔡文姬，能辯琴，謝道韞，能詠吟。</p>
                     
                    <p>彼女子，且聰敏，爾男子，當自警。</p>
                     
                    <p>唐劉晏，方七歲，舉神童，作正字。</p>
                     
                    <p>彼雖幼，身已仕，爾細學，勉而致。</p>
                     
                    <p>犬守夜，雞司晨，茍不學，曷為人？</p>
                     
                    <p>蠶吐絲，蜂釀蜜，人不學，不如物。</p>
                     
                    <p>幼習業，壯致身，上匡國，下利民。</p>
                     
                    <p>揚名聲，顯父母，光於前，裕於後。</p>
                     
                    <p>人遺子，金滿籯，我教子，帷一經。</p>
                     
                    <p>勤有功，戲無益，戒之哉，宜勉力。</p>
                     
                </div>


                <div class="meta content">
                    <hr class="line" align="right">
                    <p><a class="link under" href="../../www/list/三字经 - 新版.html">三字经 - 新版</a></p>
                    <p></p>
                    <p></p>
                </div>

                
                <div id="notes">
                    <h3 class="ui header">注释</h3>

                    <div class="notes content">
                        
                        <p>[1] 「三字经」 新版</p>
                        
                    </div>
                </div>
                
            </div>
        </div>
    </div>
</div>

        <div class="mobile">
            <div id="footer" class="content">
                <div id="jinrishici-tag">长恨</div>
                <span id="jinrishici-sentence">自是人生长恨水长东.</span>
            </div>

            <div class="end content">
                <p>© <a class="link under" href="https://jackeygao.io">JackeyGao.io</a> 2019</p>
            </div>
        </div>
        <a href="https://github.com/chinese-poetry" class="github-corner" aria-label="View source on GitHub">
            <svg width="80" height="80" viewBox="0 0 250 250" style="fill:#333; color:#fff; position: absolute; top: 0; border: 0; right: 0;" aria-hidden="true">
                <path d="M0,0 L115,115 L130,115 L142,142 L250,250 L250,0 Z"></path>
                <path d="M128.3,109.0 C113.8,99.7 119.0,89.6 119.0,89.6 C122.0,82.7 120.5,78.6 120.5,78.6 C119.2,72.0 123.4,76.3 123.4,76.3 C127.3,80.9 125.5,87.3 125.5,87.3 C122.9,97.6 130.6,101.9 134.4,103.2" fill="currentColor" style="transform-origin: 130px 106px;" class="octo-arm"></path>
                <path d="M115.0,115.0 C114.9,115.1 118.7,116.5 119.8,115.4 L133.7,101.6 C136.9,99.2 139.9,98.4 142.2,98.6 C133.8,88.0 127.5,74.4 143.8,58.0 C148.5,53.4 154.0,51.2 159.7,51.0 C160.3,49.4 163.2,43.6 171.4,40.1 C171.4,40.1 176.1,42.5 178.8,56.2 C183.1,58.6 187.2,61.8 190.9,65.4 C194.5,69.0 197.7,73.2 200.1,77.6 C213.8,80.2 216.3,84.9 216.3,84.9 C212.7,93.1 206.9,96.0 205.4,96.6 C205.1,102.4 203.0,107.8 198.3,112.5 C181.9,128.9 168.3,122.5 157.7,114.1 C157.9,116.9 156.7,120.9 152.7,124.9 L141.0,136.5 C139.8,137.7 141.6,141.9 141.8,141.8 Z" fill="currentColor" class="octo-body"></path>
            </svg>
        </a>
        </div>
    </body>
    
    
    <script>
    // 今日诗词
    function jinrishiciLoad () {
        var xhr = new XMLHttpRequest();
        xhr.open('get', 'https://v2.jinrishici.com/one.json');
        xhr.withCredentials = true;
        xhr.onreadystatechange = function () {
          if (xhr.readyState === 4) {
            var data = JSON.parse(xhr.responseText);
            // 处理示例
            var gushici = document.getElementById('jinrishici-sentence');
            gushici.innerText = data.data.content;
            var gushiciTag = document.getElementById('jinrishici-tag');
            if (data.data.matchTags.length > 0) {
                gushiciTag.innerText = data.data.matchTags[0];
            } else {
                gushiciTag.innerText = data.data.origin.author;
            }
          }
        };
        xhr.send();
    }

    jinrishiciLoad()
    </script>
    

</html>