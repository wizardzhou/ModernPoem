<!DOCTYPE html>
<html>
    <head>
        <meta charset="utf-8">
        
    
        <title> 癸巳初秋偕同丛碧慧素孝同元白宏略雨中游劳山自北九水至鱼鳞瀑途中书所见八首 | 中国近代诗五十六 </title>
        <meta name="author"  content="JackeyGao">
        <meta name="description" content="Wizardzhou, 万物有灵且美.">
        <meta name="keywords"  content="Wizardzhou,, Python, Django, Poem, chinese-poetry">
        <meta http-equiv="X-UA-Compatible" content="IE=edge,chrome=1" />
        <meta name="viewport" content="width=device-width, initial-scale=1">
        <link rel="stylesheet" href="../../assets/global.css?v=3334">
        <link rel="stylesheet" href="../../assets/theme.css">
        <link rel="stylesheet" href="../../assets/semantic/components/site.min.css">
        <link rel="apple-touch-icon" sizes="180x180" href="../../assets/favicon/apple-touch-icon.png">
<link rel="icon" type="image/png" sizes="32x32" href="../../assets/favicon/favicon-32x32.png">
<link rel="icon" type="image/png" sizes="16x16" href="../../assets/favicon/favicon-16x16.png">
<link rel="manifest" href="../../assets/favicon/site.webmanifest">
<link rel="mask-icon" href="../../assets/favicon/safari-pinned-tab.svg" color="#5bbad5">
<link rel="shortcut icon" href="../../assets/favicon/favicon.ico">
<meta name="msapplication-TileColor" content="#da532c">
<meta name="msapplication-config" content="../../assets/favicon/browserconfig.xml">
<meta name="theme-color" content="#ffffff">
    <link rel="stylesheet" href="../../assets/semantic/components/grid.min.css">

    </head>
    
    <body>
        <div id="main" style="background-image: url('../../assets/images/ying.png'); ">
        
<div id="detail" class="ui stackable two column grid">
    <div class="zuo column">
        <div class="cover" style="background-image: url('../../images/unsplash267.jpg');">
            <div class="intro">
                <div class="inner">
                来自: <a href="https://unsplash.com" target="blank">unsplash</a>
                </div>
            </div>
        </div>
    </div>
    <div class="you column">
        <div class="poetry">
            <div class="inner-wrapper">
                <div class="title">
                    癸巳初秋偕同丛碧慧素孝同元白宏略雨中游劳山自北九水至鱼鳞瀑途中书所见八首
                </div>
                <div class="author">
                    黄公渚
                </div>

                <div class="content" style="padding-left: 1em;">
                     
                     <p>入山十里带朝曦，迟我孱颜夹路岐。</p>
                     
                     <p>久别相看仍妩媚，浩歌一逞自嵚崎。</p>
                     
                     <p>冈峦不断天疑近，晴晦无端雨亦宜。</p>
                     
                     <p>暂憩车轮做磐石，饱餐秀色慰輖饥。</p>
                     
                     <p>五载重过柳树台，故家池馆委蒿莱。</p>
                     
                     <p>废墟壁立俱陈迹，瘣木天全是不材。</p>
                     
                     <p>合眼前游如旦暮，痗心偏霸在尘埃。</p>
                     
                     <p>人间代谢寻常事，头白衰翁不自哀。</p>
                     
                     <p>急雨随车滑滑泥，自携袯襫渡前溪。</p>
                     
                     <p>藤箯佚老无行脚，芒屩寻幽从小奚。</p>
                     
                     <p>墟曲人声杂鸡犬，平川波影乱凫鹥。</p>
                     
                     <p>穷搜九水犹初地，壑陡山深路转迷。</p>
                     
                     <p>行行逐步换山形，霢霂连空入杳冥。</p>
                     
                     <p>一径深林藏虎气，四天飞瀑带龙腥。</p>
                     
                     <p>岩扃漠漠云排闼，檐霤淙淙水泻瓶。</p>
                     
                     <p>饱饭科头双石屋，泉声绕砌倚筇听。</p>
                     
                     <p>玉鳞口外即明霞，黛蓄膏渟水一洼。</p>
                     
                     <p>石溜有声争入世，云山相迓大排衙。</p>
                     
                     <p>年资白蜕盘根树，秋色黄添小茜花。</p>
                     
                     <p>濯足沧浪寒彻骨，林陬鼓吹乱鸣蛙。</p>
                     
                     <p>潮音洗耳意无尘，不到山亭近十春。</p>
                     
                     <p>瀑挟雷声飞马尾，峡穿日影闪鱼鳞。</p>
                     
                     <p>枕流石具轮囷相，拔海山皆斧劈皴。</p>
                     
                     <p>趺坐盘陀闲煮茗，澄潭鱼鸟暂相亲。</p>
                     
                     <p>弹月桥头日未矬，归途流潦惜滂沱。</p>
                     
                     <p>回看石磴愁猿狖，渐隐云峰失骆驼。</p>
                     
                     <p>世阅枯桑飞海水，庵藏蔚竹阻岩阿。</p>
                     
                     <p>璗胸云影劳山顶，兴尽探奇奈雨何。</p>
                     
                     <p>作者招邀恰七人，老馀健步意嶙峋。</p>
                     
                     <p>初秋穷岛收残暑，一日名山证夙因。</p>
                     
                     <p>粉本清湘工纪实，红妆季布妙传神。</p>
                     
                     <p>新词更乞张三影，留与丹青话梦尘。</p>
                     
                </div>


                <div class="meta content">
                    <hr class="line" align="right">
                    <p><a class="link under" href="../../www/list/中国近代诗五十六.html">中国近代诗五十六</a></p>
                    <p></p>
                    <p></p>
                </div>

                
            </div>
        </div>
    </div>
</div>

        <div class="mobile">
            <div id="footer" class="content">
                <div id="jinrishici-tag">水月</div>
                <span id="jinrishici-sentence">掬水月在手，弄花香满衣.</span>
            </div>

            <div class="end content">
                <p>© <a class="link under" href="https://weibo.com/wizardzhou/home">wizardzhou.weibo</a> 2020</p>
            </div>
        </div>
        <a href="http://wizardzhou.gitee.io/poem/" class="home-page" aria-label="View my home">
            <img border="0" src="/images/wizardzhou.png" />
        </a>
        </div>
    </body>
    
    
    <script>
    // 今日诗词
    function jinrishiciLoad () {
        var xhr = new XMLHttpRequest();
        xhr.open('get', 'https://v2.jinrishici.com/one.json');
        xhr.withCredentials = true;
        xhr.onreadystatechange = function () {
          if (xhr.readyState === 4) {
            var data = JSON.parse(xhr.responseText);
            // 处理示例
            var gushici = document.getElementById('jinrishici-sentence');
            gushici.innerText = data.data.content;
            var gushiciTag = document.getElementById('jinrishici-tag');
            if (data.data.matchTags.length > 0) {
                gushiciTag.innerText = data.data.matchTags[0];
            } else {
                gushiciTag.innerText = data.data.origin.author;
            }
          }
        };
        xhr.send();
    }

    jinrishiciLoad()
    </script>
    

</html>