<!DOCTYPE html>
<html>
    <head>
        <meta charset="utf-8">
        
    
        <title> 十月廿四日纪事二首 其一 | 中国当代诗一 </title>
        <meta name="author"  content="JackeyGao">
        <meta name="description" content="Wizardzhou, 万物有灵且美.">
        <meta name="keywords"  content="Wizardzhou,, Python, Django, Poem, chinese-poetry">
        <meta http-equiv="X-UA-Compatible" content="IE=edge,chrome=1" />
        <meta name="viewport" content="width=device-width, initial-scale=1">
        <link rel="stylesheet" href="../../assets/global.css?v=3334">
        <link rel="stylesheet" href="../../assets/theme.css">
        <link rel="stylesheet" href="../../assets/semantic/components/site.min.css">
        <link rel="apple-touch-icon" sizes="180x180" href="../../assets/favicon/apple-touch-icon.png">
<link rel="icon" type="image/png" sizes="32x32" href="../../assets/favicon/favicon-32x32.png">
<link rel="icon" type="image/png" sizes="16x16" href="../../assets/favicon/favicon-16x16.png">
<link rel="manifest" href="../../assets/favicon/site.webmanifest">
<link rel="mask-icon" href="../../assets/favicon/safari-pinned-tab.svg" color="#5bbad5">
<link rel="shortcut icon" href="../../assets/favicon/favicon.ico">
<meta name="msapplication-TileColor" content="#da532c">
<meta name="msapplication-config" content="../../assets/favicon/browserconfig.xml">
<meta name="theme-color" content="#ffffff">
    <link rel="stylesheet" href="../../assets/semantic/components/grid.min.css">

    </head>
    
    <body>
        <div id="main" style="background-image: url('../../assets/images/ying.png'); ">
        
<div id="detail" class="ui stackable two column grid">
    <div class="zuo column">
        <div class="cover" style="background-image: url('../../images/wizardzhou.ico');">
            <div class="intro">
                <div class="inner">
                来自: <a href="https://weibo.com/wizardzhou/home" target="blank">wizardzhou</a>
                </div>
            </div>
        </div>
    </div>
    <div class="you column">
        <div class="poetry">
            <div class="inner-wrapper">
                <div class="title">
                    十月廿四日纪事二首 其一
                </div>
                <div class="author">
                    徐震堮
                </div>

                <div class="content" style="padding-left: 1em;">
                     
                     <p>十月二十四，岁在庚辰秋。</p>
                     
                     <p>晨泊闽海外，倦程始一休。</p>
                     
                     <p>怪石列虎豹，荒波绝凫鸥。</p>
                     
                     <p>去岸尚州里，极望徒凝眸。</p>
                     
                     <p>亭午关吏至，侣以戎服俦。</p>
                     
                     <p>姓名苦盘诘，行李恣爬搜。</p>
                     
                     <p>日昃风波恶，欲去皆不由。</p>
                     
                     <p>独许小艇送，亦见遇我优。</p>
                     
                     <p>大副苦相阻，恶浪大如牛。</p>
                     
                     <p>何为冒此险？曷不须臾留？我侪勇贪程，久蛰同傫囚。</p>
                     
                     <p>闻言曾不顾，箱箧已盈舟。</p>
                     
                     <p>馀地才容膝，拱坐如猿猴。</p>
                     
                     <p>同行十余辈，默对无献酬。</p>
                     
                     <p>况复船骨朽，岁久忘漆髹。</p>
                     
                     <p>上漏雨簌簌，傍罅风飕飕。</p>
                     
                     <p>解缆不数里，訇然浪打头。</p>
                     
                     <p>柁工失主使，一覆几难收。</p>
                     
                     <p>欲退不可得，欲前道路修。</p>
                     
                     <p>鼓勇卒盲进，性命轻阳侯。</p>
                     
                     <p>移时天昏黑，风急雨更稠。</p>
                     
                     <p>海若故相嬲，舞船如舞毬。</p>
                     
                     <p>或缓如陨羽，或急如转旒。</p>
                     
                     <p>或作失手坠，万丈深渊投。</p>
                     
                     <p>俄然奋一掷，跳空若云浮。</p>
                     
                     <p>四壁共啾唧，欲唤鲠在喉。</p>
                     
                     <p>机声出后舱，轧轧增煎忧。</p>
                     
                     <p>老郭痛而呻，惊呼出暗陬。</p>
                     
                     <p>林子低眉坐，默祷天垂庥。</p>
                     
                     <p>我坐执其手，谅不遗我不。</p>
                     
                     <p>鬼伯去我咫，微闻鼻息咻。</p>
                     
                     <p>了知必不活，焉能无冀求。</p>
                     
                     <p>男儿死有地，岂屑壑与沟。</p>
                     
                     <p>嗟我历百险，亦为升斗谋。</p>
                     
                     <p>此时灯影下，道远思悠悠。</p>
                     
                     <p>妻子夜不寐，转侧风雨愁。</p>
                     
                     <p>安知千里外，乃逐波臣游！忽然心断绝，步步临九幽。</p>
                     
                     <p>偶尔浪稍定，又觉生意抽。</p>
                     
                     <p>生死俄万变，眩转盘中骰。</p>
                     
                     <p>舟子亦旁皇，疾进无他筹。</p>
                     
                     <p>时时探首望，沉绵冀自瘳。</p>
                     
                     <p>良久风势挫，不与先时侔。</p>
                     
                     <p>忽闻岸上语，失喜相挽搂。</p>
                     
                     <p>二鼓到海口，四无灯火楼。</p>
                     
                     <p>觳觫立檐下，相顾如病鹙。</p>
                     
                     <p>投止得贤主，进我粥一瓯。</p>
                     
                     <p>人情穷易好，气血皆和柔。</p>
                     
                     <p>夜深上小阁，单枕无衾裯。</p>
                     
                     <p>梦中屡起坐，塞耳风涛齁。</p>
                     
                </div>


                <div class="meta content">
                    <hr class="line" align="right">
                    <p><a class="link under" href="../../www/list/中国当代诗一.html">中国当代诗一</a></p>
                    <p></p>
                    <p></p>
                </div>

                
            </div>
        </div>
    </div>
</div>

        <div class="mobile">
            <div id="footer" class="content">
                <div id="jinrishici-tag">水月</div>
                <span id="jinrishici-sentence">掬水月在手，弄花香满衣.</span>
            </div>

            <div class="end content">
                <p>© <a class="link under" href="https://weibo.com/wizardzhou/home">wizardzhou.weibo</a> 2020</p>
            </div>
        </div>
        <a href="http://wizardzhou.gitee.io/poem/" class="home-page" aria-label="View my home">
            <img border="0" src="/images/wizardzhou.png" />
        </a>
        </div>
    </body>
    
    
    <script>
    // 今日诗词
    function jinrishiciLoad () {
        var xhr = new XMLHttpRequest();
        xhr.open('get', 'https://v2.jinrishici.com/one.json');
        xhr.withCredentials = true;
        xhr.onreadystatechange = function () {
          if (xhr.readyState === 4) {
            var data = JSON.parse(xhr.responseText);
            // 处理示例
            var gushici = document.getElementById('jinrishici-sentence');
            gushici.innerText = data.data.content;
            var gushiciTag = document.getElementById('jinrishici-tag');
            if (data.data.matchTags.length > 0) {
                gushiciTag.innerText = data.data.matchTags[0];
            } else {
                gushiciTag.innerText = data.data.origin.author;
            }
          }
        };
        xhr.send();
    }

    jinrishiciLoad()
    </script>
    

</html>