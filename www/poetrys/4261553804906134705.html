<!DOCTYPE html>
<html>
    <head>
        <meta charset="utf-8">
        
    
        <title> 黄山行 | 中国近代诗二十 </title>
        <meta name="author"  content="JackeyGao">
        <meta name="description" content="Wizardzhou, 万物有灵且美.">
        <meta name="keywords"  content="Wizardzhou,, Python, Django, Poem, chinese-poetry">
        <meta http-equiv="X-UA-Compatible" content="IE=edge,chrome=1" />
        <meta name="viewport" content="width=device-width, initial-scale=1">
        <link rel="stylesheet" href="../../assets/global.css?v=3334">
        <link rel="stylesheet" href="../../assets/theme.css">
        <link rel="stylesheet" href="../../assets/semantic/components/site.min.css">
        <link rel="apple-touch-icon" sizes="180x180" href="../../assets/favicon/apple-touch-icon.png">
<link rel="icon" type="image/png" sizes="32x32" href="../../assets/favicon/favicon-32x32.png">
<link rel="icon" type="image/png" sizes="16x16" href="../../assets/favicon/favicon-16x16.png">
<link rel="manifest" href="../../assets/favicon/site.webmanifest">
<link rel="mask-icon" href="../../assets/favicon/safari-pinned-tab.svg" color="#5bbad5">
<link rel="shortcut icon" href="../../assets/favicon/favicon.ico">
<meta name="msapplication-TileColor" content="#da532c">
<meta name="msapplication-config" content="../../assets/favicon/browserconfig.xml">
<meta name="theme-color" content="#ffffff">
    <link rel="stylesheet" href="../../assets/semantic/components/grid.min.css">

    </head>
    
    <body>
        <div id="main" style="background-image: url('../../assets/images/ying.png'); ">
        
<div id="detail" class="ui stackable two column grid">
    <div class="zuo column">
        <div class="cover" style="background-image: url('../../images/img62.jpg');">
            <div class="intro">
                <div class="inner">
                来自: <a href="#" target="blank">互联网</a>
                </div>
            </div>
        </div>
    </div>
    <div class="you column">
        <div class="poetry">
            <div class="inner-wrapper">
                <div class="title">
                    黄山行
                </div>
                <div class="author">
                    单人耘
                </div>

                <div class="content" style="padding-left: 1em;">
                     
                     <p>黄山天下奇，久欲餐灵秀。</p>
                     
                     <p>兹游只十日，胜境颇遗漏。</p>
                     
                     <p>归来试一吟，工拙非所究。</p>
                     
                     <p>为藉泉石腴，疗我身心瘦。</p>
                     
                     <p>一车歙县来，青山渐相诱。</p>
                     
                     <p>层层峦嶂起，顾盼劳颈脰。</p>
                     
                     <p>忽睹云际峰，黛色参天透。</p>
                     
                     <p>惊叹神已驰，倏忽忘尘垢。</p>
                     
                     <p>膜拜吾无辞，壮哉此宇宙。</p>
                     
                     <p>盘纡入汤口，行行瞻岩岫。</p>
                     
                     <p>石径爰登攀，渐觉天宇袤。</p>
                     
                     <p>仙人为指路，幽茜穿危宝。</p>
                     
                     <p>天际望群峰，紫翠攒星宿。</p>
                     
                     <p>或耸如巨阙，或蹲如猛兽。</p>
                     
                     <p>或如佛掌舒，或如钵盂覆。</p>
                     
                     <p>或偃如老翁，或拜如童幼。</p>
                     
                     <p>或如古将士，灿灿披甲胄。</p>
                     
                     <p>或如入定僧，面壁弃印绶。</p>
                     
                     <p>或艳如莲蕊，或纠如篆籀。</p>
                     
                     <p>或排如剑戟，或陈如杵臼。</p>
                     
                     <p>或如珊瑚枝，或如丝绒皱。</p>
                     
                     <p>应接目不暇，变幻光映受。</p>
                     
                     <p>苍茫淩暮色，钩画效难奏。</p>
                     
                     <p>触天白鹅杳，当路黑虎候。</p>
                     
                     <p>北海晚霞明，万松风籁漱。</p>
                     
                     <p>投宿憩高楼，濯足沿涧溜。</p>
                     
                     <p>一觉失疲劳，心神更无囿。</p>
                     
                     <p>明朝朝北海，拄杖尾人后。</p>
                     
                     <p>林深幽禽鸣，阳光暖如灸。</p>
                     
                     <p>写生排云亭，岩壑纷辐辏。</p>
                     
                     <p>叠石森然美，苍翠松针绣。</p>
                     
                     <p>天外云飞来，云我嬉邂逅。</p>
                     
                     <p>东瞻光明顶，高台气象遘。</p>
                     
                     <p>步步踏莲花，嫏嬛高难叩。</p>
                     
                     <p>俯观前后海，点簇林如豆。</p>
                     
                     <p>草木发华滋，峰峦气浑厚。</p>
                     
                     <p>俨是宝虹笔，笔笔不可贸。</p>
                     
                     <p>须臾山雨至，衣湿云生瞀。</p>
                     
                     <p>群峰隐深黛，宛若墨痕救。</p>
                     
                     <p>玉龙矫天半，落涧化飞霤。</p>
                     
                     <p>莲沟八百级，直下风雷骤。</p>
                     
                     <p>夜宿玉屏楼，共话江南旧。</p>
                     
                     <p>送迎松拱揖，洗盥天池馏。</p>
                     
                     <p>蓬莱三岛耸，逼仄一线彀。</p>
                     
                     <p>天都吾所企，仰之踌躇又。</p>
                     
                     <p>日中坐磐石，对山写肤腠。</p>
                     
                     <p>包孕连苏皖，翱翔羡飞鹫。</p>
                     
                     <p>山川气宇新，大地掀耕耨。</p>
                     
                     <p>我生一蚁耳，营营事句读。</p>
                     
                     <p>欲语忽钳口，恐惹山灵诟。</p>
                     
                     <p>浑然忘物我，放浪同猿狖。</p>
                     
                     <p>驻足龙蟠坡，四山浓于釉。</p>
                     
                     <p>徐徐下青鸾，夕照明松桕。</p>
                     
                     <p>一梳新月好，涧底琴丝扣。</p>
                     
                     <p>听泉俱忘归，汗漫情可宥。</p>
                     
                     <p>嗟彼尘嚣间，嘤嘤多喙咮。</p>
                     
                     <p>高手与俗眼，何用夸豪富。</p>
                     
                     <p>至乐唯无声，至味乃无嗅。</p>
                     
                     <p>有画总凡胎，有诗亦多咎。</p>
                     
                     <p>入胜岂空回，山木防自寇。</p>
                     
                     <p>耘也师造化，管窥每僝僽。</p>
                     
                     <p>诘诫落言诠，金石尚可镂。</p>
                     
                     <p>十日散百忧，如饮琼宫酎。</p>
                     
                     <p>黟山何巍巍，一览增千寿。</p>
                     
                </div>


                <div class="meta content">
                    <hr class="line" align="right">
                    <p><a class="link under" href="../../www/list/中国近代诗二十.html">中国近代诗二十</a></p>
                    <p></p>
                    <p></p>
                </div>

                
            </div>
        </div>
    </div>
</div>

        <div class="mobile">
            <div id="footer" class="content">
                <div id="jinrishici-tag">水月</div>
                <span id="jinrishici-sentence">掬水月在手，弄花香满衣.</span>
            </div>

            <div class="end content">
                <p>© <a class="link under" href="https://weibo.com/wizardzhou/home">wizardzhou.weibo</a> 2020</p>
            </div>
        </div>
        <a href="http://wizardzhou.gitee.io/poem/" class="home-page" aria-label="View my home">
            <img border="0" src="/images/wizardzhou.png" />
        </a>
        </div>
    </body>
    
    
    <script>
    // 今日诗词
    function jinrishiciLoad () {
        var xhr = new XMLHttpRequest();
        xhr.open('get', 'https://v2.jinrishici.com/one.json');
        xhr.withCredentials = true;
        xhr.onreadystatechange = function () {
          if (xhr.readyState === 4) {
            var data = JSON.parse(xhr.responseText);
            // 处理示例
            var gushici = document.getElementById('jinrishici-sentence');
            gushici.innerText = data.data.content;
            var gushiciTag = document.getElementById('jinrishici-tag');
            if (data.data.matchTags.length > 0) {
                gushiciTag.innerText = data.data.matchTags[0];
            } else {
                gushiciTag.innerText = data.data.origin.author;
            }
          }
        };
        xhr.send();
    }

    jinrishiciLoad()
    </script>
    

</html>