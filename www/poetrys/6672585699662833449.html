<!DOCTYPE html>
<html>
    <head>
        <meta charset="utf-8">
        
    
        <title> 照像行 | 中国近代诗八 </title>
        <meta name="author"  content="JackeyGao">
        <meta name="description" content="Wizardzhou, 万物有灵且美.">
        <meta name="keywords"  content="Wizardzhou,, Python, Django, Poem, chinese-poetry">
        <meta http-equiv="X-UA-Compatible" content="IE=edge,chrome=1" />
        <meta name="viewport" content="width=device-width, initial-scale=1">
        <link rel="stylesheet" href="../../assets/global.css?v=3334">
        <link rel="stylesheet" href="../../assets/theme.css">
        <link rel="stylesheet" href="../../assets/semantic/components/site.min.css">
        <link rel="apple-touch-icon" sizes="180x180" href="../../assets/favicon/apple-touch-icon.png">
<link rel="icon" type="image/png" sizes="32x32" href="../../assets/favicon/favicon-32x32.png">
<link rel="icon" type="image/png" sizes="16x16" href="../../assets/favicon/favicon-16x16.png">
<link rel="manifest" href="../../assets/favicon/site.webmanifest">
<link rel="mask-icon" href="../../assets/favicon/safari-pinned-tab.svg" color="#5bbad5">
<link rel="shortcut icon" href="../../assets/favicon/favicon.ico">
<meta name="msapplication-TileColor" content="#da532c">
<meta name="msapplication-config" content="../../assets/favicon/browserconfig.xml">
<meta name="theme-color" content="#ffffff">
    <link rel="stylesheet" href="../../assets/semantic/components/grid.min.css">

    </head>
    
    <body>
        <div id="main" style="background-image: url('../../assets/images/ying.png'); ">
        
<div id="detail" class="ui stackable two column grid">
    <div class="zuo column">
        <div class="cover" style="background-image: url('../../images/img27.jpg');">
            <div class="intro">
                <div class="inner">
                来自: <a href="#" target="blank">互联网</a>
                </div>
            </div>
        </div>
    </div>
    <div class="you column">
        <div class="poetry">
            <div class="inner-wrapper">
                <div class="title">
                    照像行
                </div>
                <div class="author">
                    吴之英
                </div>

                <div class="content" style="padding-left: 1em;">
                     
                     <p>垂象成形天地德，河龙衔命闿皇极。</p>
                     
                     <p>从此左图配右书，文章写出圣贤色。</p>
                     
                     <p>唐虞作服五采章，铸鼎象物伟夏王。</p>
                     
                     <p>范金陶植殷人器，周礼画缋肃官方。</p>
                     
                     <p>秦汉相沿及清代，山水物情有专派。</p>
                     
                     <p>图人若添颊上毫，传神尤在阿堵外。</p>
                     
                     <p>西国油画古所希，今观照象更离奇。</p>
                     
                     <p>直就真形抟生气，天然妍媸不我欺。</p>
                     
                     <p>手絜方明最轻倩，上幕旁帷皆青绢。</p>
                     
                     <p>交加文木鸡三足，有似轩悬阙南面。</p>
                     
                     <p>平斫水晶令深坳，两镜对坳一镜遥。</p>
                     
                     <p>潜施素纸程尺寸，正向重璧泛轻胶。</p>
                     
                     <p>负扆早设重茵座，伊人冠冕垂堂坐。</p>
                     
                     <p>申命亶教青眼出，便便燕居毋跛惰。</p>
                     
                     <p>微阳薄旭气候平，物色鲜媚风云轻。</p>
                     
                     <p>解得庄生将入梦，官虽欲止神欲行。</p>
                     
                     <p>更披虚幄详审试，无党无偏得位置。</p>
                     
                     <p>乍揭镜函瞥电光，右袒高麾数一二。</p>
                     
                     <p>遽彻帷次掩镜奁，请君色相解庄严。</p>
                     
                     <p>还寝暂休吾亦逝，今看一纸尚空黏。</p>
                     
                     <p>细斟药汁暗定影，金波沉浸日三省。</p>
                     
                     <p>谁向汤泉初浴来，贝齿漆目蝤蛴领。</p>
                     
                     <p>敢言曲艺是当家，繇君面目本无瑕。</p>
                     
                     <p>止愁狂夫怯辟鬼，岂令悬弓变作蛇。</p>
                     
                     <p>重劳数日盘礴裸，自惜风神尚婀娜。</p>
                     
                     <p>人面不同果似心，与君周旋仍作我。</p>
                     
                     <p>根尘相逐古讫今，久蓄清愿就浓阴。</p>
                     
                     <p>若识此中空无色，公扈齐婴枉多心。</p>
                     
                     <p>化人造象神机运，直点太虚成薄晕。</p>
                     
                     <p>昔者不嫌逢氏迷，今日幡同罔两问。</p>
                     
                     <p>厚币赆君归去来，海天蜃气正楼台。</p>
                     
                     <p>便驭长风无我顾，德机杜尽已湿灰。</p>
                     
                </div>


                <div class="meta content">
                    <hr class="line" align="right">
                    <p><a class="link under" href="../../www/list/中国近代诗八.html">中国近代诗八</a></p>
                    <p></p>
                    <p></p>
                </div>

                
            </div>
        </div>
    </div>
</div>

        <div class="mobile">
            <div id="footer" class="content">
                <div id="jinrishici-tag">水月</div>
                <span id="jinrishici-sentence">掬水月在手，弄花香满衣.</span>
            </div>

            <div class="end content">
                <p>© <a class="link under" href="https://weibo.com/wizardzhou/home">wizardzhou.weibo</a> 2020</p>
            </div>
        </div>
        <a href="http://wizardzhou.gitee.io/poem/" class="home-page" aria-label="View my home">
            <img border="0" src="/images/wizardzhou.png" />
        </a>
        </div>
    </body>
    
    
    <script>
    // 今日诗词
    function jinrishiciLoad () {
        var xhr = new XMLHttpRequest();
        xhr.open('get', 'https://v2.jinrishici.com/one.json');
        xhr.withCredentials = true;
        xhr.onreadystatechange = function () {
          if (xhr.readyState === 4) {
            var data = JSON.parse(xhr.responseText);
            // 处理示例
            var gushici = document.getElementById('jinrishici-sentence');
            gushici.innerText = data.data.content;
            var gushiciTag = document.getElementById('jinrishici-tag');
            if (data.data.matchTags.length > 0) {
                gushiciTag.innerText = data.data.matchTags[0];
            } else {
                gushiciTag.innerText = data.data.origin.author;
            }
          }
        };
        xhr.send();
    }

    jinrishiciLoad()
    </script>
    

</html>