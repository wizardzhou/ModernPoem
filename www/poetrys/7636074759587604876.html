<!DOCTYPE html>
<html>
    <head>
        <meta charset="utf-8">
        
    
        <title> 感事一百十韵 | 中国近代诗四十八 </title>
        <meta name="author"  content="JackeyGao">
        <meta name="description" content="Wizardzhou, 万物有灵且美.">
        <meta name="keywords"  content="Wizardzhou,, Python, Django, Poem, chinese-poetry">
        <meta http-equiv="X-UA-Compatible" content="IE=edge,chrome=1" />
        <meta name="viewport" content="width=device-width, initial-scale=1">
        <link rel="stylesheet" href="../../assets/global.css?v=3334">
        <link rel="stylesheet" href="../../assets/theme.css">
        <link rel="stylesheet" href="../../assets/semantic/components/site.min.css">
        <link rel="apple-touch-icon" sizes="180x180" href="../../assets/favicon/apple-touch-icon.png">
<link rel="icon" type="image/png" sizes="32x32" href="../../assets/favicon/favicon-32x32.png">
<link rel="icon" type="image/png" sizes="16x16" href="../../assets/favicon/favicon-16x16.png">
<link rel="manifest" href="../../assets/favicon/site.webmanifest">
<link rel="mask-icon" href="../../assets/favicon/safari-pinned-tab.svg" color="#5bbad5">
<link rel="shortcut icon" href="../../assets/favicon/favicon.ico">
<meta name="msapplication-TileColor" content="#da532c">
<meta name="msapplication-config" content="../../assets/favicon/browserconfig.xml">
<meta name="theme-color" content="#ffffff">
    <link rel="stylesheet" href="../../assets/semantic/components/grid.min.css">

    </head>
    
    <body>
        <div id="main" style="background-image: url('../../assets/images/ying.png'); ">
        
<div id="detail" class="ui stackable two column grid">
    <div class="zuo column">
        <div class="cover" style="background-image: url('../../images/img7.jpg');">
            <div class="intro">
                <div class="inner">
                来自: <a href="#" target="blank">互联网</a>
                </div>
            </div>
        </div>
    </div>
    <div class="you column">
        <div class="poetry">
            <div class="inner-wrapper">
                <div class="title">
                    感事一百十韵
                </div>
                <div class="author">
                    黄浚
                </div>

                <div class="content" style="padding-left: 1em;">
                     
                     <p>天女威灵替，黄神统绪彰。</p>
                     
                     <p>过秦馀贾谊，兴汉待张良。</p>
                     
                     <p>薄雪消寒会，残灯独夜房。</p>
                     
                     <p>孤吟劳踯躅，长句著兴亡。</p>
                     
                     <p>势转擒胡月，歌成破虏章。</p>
                     
                     <p>握乾临夏宇，出震溯东方。</p>
                     
                     <p>女直山长白，曼珠气内黄。</p>
                     
                     <p>申胥初拯楚，回纥竟侵唐。</p>
                     
                     <p>谶应三宫桂，城屠十日扬。</p>
                     
                     <p>鲁唐膏斧锧，闯献笑蜩螗。</p>
                     
                     <p>编籍龙区种，迁藩虎戮伥。</p>
                     
                     <p>雷霆严禁网，云日护灵囊。</p>
                     
                     <p>南辟三苗地，西降两面羌。</p>
                     
                     <p>但誇清海岱，几见弃河湟。</p>
                     
                     <p>青海徕回部，金川蹑犍牂。</p>
                     
                     <p>耀功七德舞，横海十花樯。</p>
                     
                     <p>猛鸷威如贙，沈猜疾比狼。</p>
                     
                     <p>峥嵘文字狱，拖沓狒猩装。</p>
                     
                     <p>四库盈缃帙，长渠浚竹塘。</p>
                     
                     <p>罗名千叟宴，鞠跽八旬觞。</p>
                     
                     <p>自信施长策，常期永耿光。</p>
                     
                     <p>积威弦上箭，钜痛槛中羊。</p>
                     
                     <p>欹器盈斯溢，淫刑法已凉。</p>
                     
                     <p>抚衷矜带砺，回念欻沧桑。</p>
                     
                     <p>妖孽延川陜，潜兵犯殿墙。</p>
                     
                     <p>曾无戡乱意，足慰辍耕望。</p>
                     
                     <p>粤海输莺粟，舟山覆雀航。</p>
                     
                     <p>逋臣增国耻，幻梦侈天禳。</p>
                     
                     <p>兵燹圆明劫，乘舆避暑庄。</p>
                     
                     <p>骤惊龙驾迥，竟罹豹房殃。</p>
                     
                     <p>五岭烽烟急，三江羽檄忙。</p>
                     
                     <p>艰难怜左李，慷慨叹洪杨。</p>
                     
                     <p>已见倾全局，居然复旧疆。</p>
                     
                     <p>神符犹在握，天弩自收芒。</p>
                     
                     <p>元结中兴颂，卢循续命汤。</p>
                     
                     <p>梯航通远译，风会贯重洋。</p>
                     
                     <p>卧榻容鼾睡，阴谋扼项吭。</p>
                     
                     <p>一人忘顾禔，群辟任披猖。</p>
                     
                     <p>宫掖成相厄，岩廊乃不蘉。</p>
                     
                     <p>舳鲈归日本，藩属失狼㬻。</p>
                     
                     <p>感悟回明睿，忧虞饬纪纲。</p>
                     
                     <p>层阴方訾訾，郅治遏泱泱。</p>
                     
                     <p>变法争讥鞅，怀忠竟杀苌。</p>
                     
                     <p>駴疑药瞠眩，绵惙疾膏盲。</p>
                     
                     <p>减膳尧衰颡，垂帘姒假裳。</p>
                     
                     <p>敛财侔地媪，事鬼惑天潢。</p>
                     
                     <p>槐简巫佪㒇，红灯咒渺茫。</p>
                     
                     <p>戈船横渤海，车驾莅咸阳。</p>
                     
                     <p>和局元臣殉，军需岁币偿。</p>
                     
                     <p>肉县人鼎俎，鱼累火池隍。</p>
                     
                     <p>回驭哀方切，端居志已荒。</p>
                     
                     <p>虎神千垒烬，龙劫两宫丧。</p>
                     
                     <p>太极临轩穆，东平摄政苍。</p>
                     
                     <p>小侯兼宿卫，大吏炫赇赃。</p>
                     
                     <p>集苑多乌鸟，逾垣等寇攘。</p>
                     
                     <p>桐圭分管蔡，貂珥列金张。</p>
                     
                     <p>京兆双琼博，邯郸大道倡。</p>
                     
                     <p>上书刀断指，下诏肉医疮。</p>
                     
                     <p>社鬼东邻哭，灵星北户禳。</p>
                     
                     <p>尔曹倾一旦，先帝泪千行。</p>
                     
                     <p>敝俗销清议，名流溷浊漳。</p>
                     
                     <p>休徵箕扫井，躁扰蟹将糖。</p>
                     
                     <p>新檄驰巴郡，严兵堕武昌。</p>
                     
                     <p>退朝忧咄吒，毁室恨彷徨。</p>
                     
                     <p>传箭初蓃乘，投签遽拊床。</p>
                     
                     <p>貔貅临汉口，旌旆据秦仓。</p>
                     
                     <p>破竹原无敌，乘流固莫当。</p>
                     
                     <p>揭竿咸祃纛，裂土各圭璋。</p>
                     
                     <p>山左薨吴汉，江州拒史祥。</p>
                     
                     <p>张巡诚勇决，高克任翱翔。</p>
                     
                     <p>设险红衣炮，崩雷突火枪。</p>
                     
                     <p>歃盟书衵服，失水弃馀皇。</p>
                     
                     <p>露布收安陆，降幡出建康。</p>
                     
                     <p>南封征卤将，北筑剪吴堂。</p>
                     
                     <p>霸楚推黄歇，征川杀魏卬。</p>
                     
                     <p>车书新轨画，棨戟动参商。</p>
                     
                     <p>父老三章约，风波一苇杭。</p>
                     
                     <p>北军除吕产，季汉倚袁滂。</p>
                     
                     <p>大宝知难秘，同舟力共劻。</p>
                     
                     <p>威弧张杀伐，义旅迓壶浆。</p>
                     
                     <p>富弼专和议，萧何窘转粮。</p>
                     
                     <p>郡王愁北地，帝子泣芒砀。</p>
                     
                     <p>挽粟难为继，团沙孰与量。</p>
                     
                     <p>枉令怀盭绶，唯解鐍金箱。</p>
                     
                     <p>叔宝心肝尽，淮南肺腑伤。</p>
                     
                     <p>输缗招卜式，窃国议田常。</p>
                     
                     <p>兵谏非云谲，人谋实不臧。</p>
                     
                     <p>豆萁休暗泣，斤斧镇相戕。</p>
                     
                     <p>江转新林浦，云屯石子冈。</p>
                     
                     <p>弭兵辞向戌，纵敌谏文鸯。</p>
                     
                     <p>必死千夫指，难回百鍊刚。</p>
                     
                     <p>楚弓同得失，汉帜睹飞飏。</p>
                     
                     <p>不逝乌骓马，还惊赤尾鲂。</p>
                     
                     <p>六师风振箨，群命草彫霜。</p>
                     
                     <p>棋局知谁负，干戈且未央。</p>
                     
                     <p>群龙旡首吉，斗虎股创妨。</p>
                     
                     <p>局蹐忧天步，嵯峨拜国殇。</p>
                     
                     <p>词华悲庾信，身世感黄香。</p>
                     
                     <p>顾惜三缣字，萧閒万里䭹。</p>
                     
                     <p>玉壶澄素志，画省学潜郎。</p>
                     
                     <p>入抱蛟龙笔，蟠胸铁石肠。</p>
                     
                     <p>栖迟青琐闼，惆怅绿榕坊。</p>
                     
                     <p>旧友怀萧艾，深忧为稻粱。</p>
                     
                     <p>荧荧窥太白，渺渺望沅湘。</p>
                     
                     <p>丝染知难免，歧多涕正长。</p>
                     
                     <p>贞元原剥复，厄闰慎扶将。</p>
                     
                     <p>霜露仍南国，松楸想北邙。</p>
                     
                     <p>樗蒱刘毅癖，曲糵毕郎狂。</p>
                     
                     <p>悯切恒沙劫，皈思广利王。</p>
                     
                     <p>笑人言寂寂，投笔涕浪浪。</p>
                     
                     <p>他日编唐历，谁当拟柳芳。</p>
                     
                </div>


                <div class="meta content">
                    <hr class="line" align="right">
                    <p><a class="link under" href="../../www/list/中国近代诗四十八.html">中国近代诗四十八</a></p>
                    <p></p>
                    <p></p>
                </div>

                
            </div>
        </div>
    </div>
</div>

        <div class="mobile">
            <div id="footer" class="content">
                <div id="jinrishici-tag">水月</div>
                <span id="jinrishici-sentence">掬水月在手，弄花香满衣.</span>
            </div>

            <div class="end content">
                <p>© <a class="link under" href="https://weibo.com/wizardzhou/home">wizardzhou.weibo</a> 2020</p>
            </div>
        </div>
        <a href="http://wizardzhou.gitee.io/poem/" class="home-page" aria-label="View my home">
            <img border="0" src="/images/wizardzhou.png" />
        </a>
        </div>
    </body>
    
    
    <script>
    // 今日诗词
    function jinrishiciLoad () {
        var xhr = new XMLHttpRequest();
        xhr.open('get', 'https://v2.jinrishici.com/one.json');
        xhr.withCredentials = true;
        xhr.onreadystatechange = function () {
          if (xhr.readyState === 4) {
            var data = JSON.parse(xhr.responseText);
            // 处理示例
            var gushici = document.getElementById('jinrishici-sentence');
            gushici.innerText = data.data.content;
            var gushiciTag = document.getElementById('jinrishici-tag');
            if (data.data.matchTags.length > 0) {
                gushiciTag.innerText = data.data.matchTags[0];
            } else {
                gushiciTag.innerText = data.data.origin.author;
            }
          }
        };
        xhr.send();
    }

    jinrishiciLoad()
    </script>
    

</html>