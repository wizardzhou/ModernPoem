<!DOCTYPE html>
<html>
    <head>
        <meta charset="utf-8">
        
    
        <title> 苏文忠公祠在定慧寺后即守钦长老住持所也秋祭日诣焉芜秽不治顾之怃然因有修复之思率成长句以柬同志 | 中国近代诗七 </title>
        <meta name="author"  content="JackeyGao">
        <meta name="description" content="Wizardzhou, 万物有灵且美.">
        <meta name="keywords"  content="Wizardzhou,, Python, Django, Poem, chinese-poetry">
        <meta http-equiv="X-UA-Compatible" content="IE=edge,chrome=1" />
        <meta name="viewport" content="width=device-width, initial-scale=1">
        <link rel="stylesheet" href="../../assets/global.css?v=3334">
        <link rel="stylesheet" href="../../assets/theme.css">
        <link rel="stylesheet" href="../../assets/semantic/components/site.min.css">
        <link rel="apple-touch-icon" sizes="180x180" href="../../assets/favicon/apple-touch-icon.png">
<link rel="icon" type="image/png" sizes="32x32" href="../../assets/favicon/favicon-32x32.png">
<link rel="icon" type="image/png" sizes="16x16" href="../../assets/favicon/favicon-16x16.png">
<link rel="manifest" href="../../assets/favicon/site.webmanifest">
<link rel="mask-icon" href="../../assets/favicon/safari-pinned-tab.svg" color="#5bbad5">
<link rel="shortcut icon" href="../../assets/favicon/favicon.ico">
<meta name="msapplication-TileColor" content="#da532c">
<meta name="msapplication-config" content="../../assets/favicon/browserconfig.xml">
<meta name="theme-color" content="#ffffff">
    <link rel="stylesheet" href="../../assets/semantic/components/grid.min.css">

    </head>
    
    <body>
        <div id="main" style="background-image: url('../../assets/images/ying.png'); ">
        
<div id="detail" class="ui stackable two column grid">
    <div class="zuo column">
        <div class="cover" style="background-image: url('../../images/img30.jpg');">
            <div class="intro">
                <div class="inner">
                来自: <a href="#" target="blank">互联网</a>
                </div>
            </div>
        </div>
    </div>
    <div class="you column">
        <div class="poetry">
            <div class="inner-wrapper">
                <div class="title">
                    苏文忠公祠在定慧寺后即守钦长老住持所也秋祭日诣焉芜秽不治顾之怃然因有修复之思率成长句以柬同志
                </div>
                <div class="author">
                    李超琼
                </div>

                <div class="content" style="padding-left: 1em;">
                     
                     <p>玉局仙人本奎宿，九州内外争尸祝。</p>
                     
                     <p>中吴祠宇半荒凉，来酹寒泉荐秋菊。</p>
                     
                     <p>公之井里我乡关，绮岁眉山往还熟。</p>
                     
                     <p>秋风倚棹荡玻璃，春日循街问纱縠。</p>
                     
                     <p>一从东下踏尘土，梦绕淩云如转毂。</p>
                     
                     <p>宦游况送江入海，似与遗迹相追逐。</p>
                     
                     <p>繄昔公当乞郡时，钱塘吴兴频典牧。</p>
                     
                     <p>姑苏台畔屡经过，山水流连等三竺。</p>
                     
                     <p>虎邱岩壁铁花秀，高会欣逢刘孝叔。</p>
                     
                     <p>三贤画像快留题，苦羡鲈鱼叹麋鹿。</p>
                     
                     <p>镰衣杷菌眼枯泪，尤为吴农重蒿目。</p>
                     
                     <p>公乎虽去八百载，疑有英灵时往复。</p>
                     
                     <p>西风摵摵吹疏木，神之来兮气萧肃。</p>
                     
                     <p>艾烟纷缭鼪鼯逃，想像灵旗天半簇。</p>
                     
                     <p>昔闻定慧钦长老，一面缘悭互倾服。</p>
                     
                     <p>惠州谪去八千里，翟公门无客不速。</p>
                     
                     <p>独教契顺远投诗，寒山十颂清可读。</p>
                     
                     <p>当时行脚苦招邀，应迓吟魂返僧屋。</p>
                     
                     <p>岂知劫火到毗耶，铁柱石楼有翻覆。</p>
                     
                     <p>啸轩可啸似黄州，至今竟无风扫竹。</p>
                     
                     <p>写真图或倩龙眠，笠屐不堪尘满掬。</p>
                     
                     <p>自来三吴盛文史，何时淫祀滋繁黩。</p>
                     
                     <p>铲除空忆睢州汤，起化更少平湖陆。</p>
                     
                     <p>竟令胜迹莽榛菅，坐使明禋失清穆。</p>
                     
                     <p>惟公浩气没犹存，风马云车肯频蹙。</p>
                     
                     <p>尚循典礼洁牲牷，不似琼儋烧蝙蝠。</p>
                     
                     <p>群蒿一奏鹤南飞，城郭依然应降福。</p>
                     
                     <p>骖龙翳凤公去来，定念旧游惊闪倏。</p>
                     
                     <p>太息当时箕口张，乌台诗案千秋独。</p>
                     
                     <p>买田阳羡归未能，万里桄榔甘黜伏。</p>
                     
                     <p>公之名德尚若此，我辈何功幸持禄。</p>
                     
                     <p>愿将举废告同心，半亩溪堂更新筑。</p>
                     
                     <p>紫袍腰笛寿公时，还献梅花挹清馥。</p>
                     
                </div>


                <div class="meta content">
                    <hr class="line" align="right">
                    <p><a class="link under" href="../../www/list/中国近代诗七.html">中国近代诗七</a></p>
                    <p></p>
                    <p></p>
                </div>

                
            </div>
        </div>
    </div>
</div>

        <div class="mobile">
            <div id="footer" class="content">
                <div id="jinrishici-tag">水月</div>
                <span id="jinrishici-sentence">掬水月在手，弄花香满衣.</span>
            </div>

            <div class="end content">
                <p>© <a class="link under" href="https://weibo.com/wizardzhou/home">wizardzhou.weibo</a> 2020</p>
            </div>
        </div>
        <a href="http://wizardzhou.gitee.io/poem/" class="home-page" aria-label="View my home">
            <img border="0" src="/images/wizardzhou.png" />
        </a>
        </div>
    </body>
    
    
    <script>
    // 今日诗词
    function jinrishiciLoad () {
        var xhr = new XMLHttpRequest();
        xhr.open('get', 'https://v2.jinrishici.com/one.json');
        xhr.withCredentials = true;
        xhr.onreadystatechange = function () {
          if (xhr.readyState === 4) {
            var data = JSON.parse(xhr.responseText);
            // 处理示例
            var gushici = document.getElementById('jinrishici-sentence');
            gushici.innerText = data.data.content;
            var gushiciTag = document.getElementById('jinrishici-tag');
            if (data.data.matchTags.length > 0) {
                gushiciTag.innerText = data.data.matchTags[0];
            } else {
                gushiciTag.innerText = data.data.origin.author;
            }
          }
        };
        xhr.send();
    }

    jinrishiciLoad()
    </script>
    

</html>