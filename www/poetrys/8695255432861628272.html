<!DOCTYPE html>
<html>
    <head>
        <meta charset="utf-8">
        
    
        <title> 咏史一百三十首 卢梭 | 中国近代诗五十五 </title>
        <meta name="author"  content="JackeyGao">
        <meta name="description" content="Wizardzhou, 万物有灵且美.">
        <meta name="keywords"  content="Wizardzhou,, Python, Django, Poem, chinese-poetry">
        <meta http-equiv="X-UA-Compatible" content="IE=edge,chrome=1" />
        <meta name="viewport" content="width=device-width, initial-scale=1">
        <link rel="stylesheet" href="../../assets/global.css?v=3334">
        <link rel="stylesheet" href="../../assets/theme.css">
        <link rel="stylesheet" href="../../assets/semantic/components/site.min.css">
        <link rel="apple-touch-icon" sizes="180x180" href="../../assets/favicon/apple-touch-icon.png">
<link rel="icon" type="image/png" sizes="32x32" href="../../assets/favicon/favicon-32x32.png">
<link rel="icon" type="image/png" sizes="16x16" href="../../assets/favicon/favicon-16x16.png">
<link rel="manifest" href="../../assets/favicon/site.webmanifest">
<link rel="mask-icon" href="../../assets/favicon/safari-pinned-tab.svg" color="#5bbad5">
<link rel="shortcut icon" href="../../assets/favicon/favicon.ico">
<meta name="msapplication-TileColor" content="#da532c">
<meta name="msapplication-config" content="../../assets/favicon/browserconfig.xml">
<meta name="theme-color" content="#ffffff">
    <link rel="stylesheet" href="../../assets/semantic/components/grid.min.css">

    </head>
    
    <body>
        <div id="main" style="background-image: url('../../assets/images/ying.png'); ">
        
<div id="detail" class="ui stackable two column grid">
    <div class="zuo column">
        <div class="cover" style="background-image: url('../../images/img2.jpeg');">
            <div class="intro">
                <div class="inner">
                来自: <a href="#" target="blank">互联网</a>
                </div>
            </div>
        </div>
    </div>
    <div class="you column">
        <div class="poetry">
            <div class="inner-wrapper">
                <div class="title">
                    咏史一百三十首 卢梭
                </div>
                <div class="author">
                    连横
                </div>

                <div class="content" style="padding-left: 1em;">
                     
                     <p>一篇民约论，革命涌全球。</p>
                     
                     <p>专制馀威死，西欧热血流。</p>
                     
                     <p>自由今不死，假名好成名。</p>
                     
                     <p>十尺断头上，凄凄风雨声。</p>
                     
                     <p>国破君亡日，纤纤一女儿。</p>
                     
                     <p>麾旗呼健卒，威武慑英师。</p>
                     
                     <p>全球归节制，战斗孕文明。</p>
                     
                     <p>海岛幽囚日，谈兵气尚横。</p>
                     
                     <p>败绩君囚虏，要盟国破残。</p>
                     
                     <p>一场新演说，流泪忆师丹。</p>
                     
                     <p>英雄多好色，富贵等泥沙。</p>
                     
                     <p>旅馆倾谈日，迷离百合花。</p>
                     
                     <p>世界无公理，唯知铁血强。</p>
                     
                     <p>乃公真诡谲，咄哉佛狼王。</p>
                     
                     <p>少年意大利，结会运新机。</p>
                     
                     <p>再造新罗马，孤军战四围。</p>
                     
                     <p>弑君冒不韪，爱国抱孤忠。</p>
                     
                     <p>画我当真我，图形笑画工。</p>
                     
                     <p>吾生不识畏，雷雨岂能迷。</p>
                     
                     <p>何物奇男子，威名著海西。</p>
                     
                     <p>万国尊公法，名儒发性天。</p>
                     
                     <p>谁知今世界，交际在强权。</p>
                     
                     <p>尘尘人物界，天演日开张。</p>
                     
                     <p>优劣无分别，吾生贵自强。</p>
                     
                     <p>竞争循进化，人治战天行。</p>
                     
                     <p>近世强民族，权舆此论评。</p>
                     
                     <p>区区窭人子，信口可开河。</p>
                     
                     <p>凿破三洲路，帆樯日夕过。</p>
                     
                     <p>国权今坠地，民力欲回天。</p>
                     
                     <p>读史伤埃及，文明付野烟。</p>
                     
                     <p>威武不能屈，雄谈折法皇。</p>
                     
                     <p>欧州扫云雾，耶教日当阳。</p>
                     
                     <p>立马天山上，兵威震亚州。</p>
                     
                     <p>黄人须尚武，大勇服全球。</p>
                     
                     <p>铁骑行欧陆，暗呼白种惊。</p>
                     
                     <p>至今说黄祸，西海慑威棱。</p>
                     
                     <p>阳守门罗训，阴扬帝国光。</p>
                     
                     <p>乘兹新世纪，飞跃太平洋。</p>
                     
                     <p>三圣结同盟，霸权吾独揽。</p>
                     
                     <p>壮哉自由神，大声破肝胆。</p>
                     
                     <p>黑奴惨鞭朴，女子发慈心。</p>
                     
                     <p>文字收功日，平权福至今。</p>
                     
                     <p>七岁如花女，编成独立军。</p>
                     
                     <p>提筐慰兵士，大将感名言。</p>
                     
                     <p>姗姗弱女流，雄胆大于斗。</p>
                     
                     <p>袖底爆弹飞，亲屠专制虎。</p>
                     
                     <p>梅村一女子，爱国作牺牲。</p>
                     
                     <p>愿庇法军死，宁从普将生。</p>
                     
                     <p>天地胡不仁，人类为刍狗。</p>
                     
                     <p>淑女发慈悲，舍身救战苦。</p>
                     
                     <p>呜呼史臣碑，百世闻风起。</p>
                     
                     <p>纠纠大和魂，奋身为国死。</p>
                     
                     <p>人奴取将相，百战服群雄。</p>
                     
                     <p>两度征韩役，军威震海东。</p>
                     
                     <p>天莫空勾践，时非无范蠡。</p>
                     
                     <p>樱花春烂熳，倚剑读题词。</p>
                     
                     <p>元兵蔽海至，举国尽惊惶。</p>
                     
                     <p>碎书又斩使，禦侮安扶桑。</p>
                     
                     <p>功罪由人论，臣心爱国多。</p>
                     
                     <p>秋风麑岛役，铜像独巍峨。</p>
                     
                     <p>秦王避胡患，万里筑长城。</p>
                     
                     <p>胡患宫中出，亡秦祸早成。</p>
                     
                     <p>东海观朝日，西疆拓远天。</p>
                     
                     <p>老来雄略尽，宫里望神仙。</p>
                     
                     <p>昔斩婉儿头，今想玉环面。</p>
                     
                     <p>前后同心腹，刚柔自深浅。</p>
                     
                     <p>君父行残忍，忠奸失鉴衡。</p>
                     
                     <p>乞和甘事虏，秽德辱中兴。</p>
                     
                     <p>汉祖原无赖，唐宗出庶民。</p>
                     
                     <p>凤阳天子贵，提剑扫胡尘。</p>
                     
                     <p>变法从胡服，强兵右武功。</p>
                     
                     <p>中原今病弱，愿振大王风。</p>
                     
                     <p>管子天下才，霸齐犹其小。</p>
                     
                     <p>尊王又攘夷，功利国之要。</p>
                     
                     <p>嬴秦毒黔首，上蔡罪之魁。</p>
                     
                     <p>为相逢君恶，遭刑好自哀。</p>
                     
                     <p>窃符成救赵，巾帼善酬恩。</p>
                     
                     <p>公子愁无策，侯生重一言。</p>
                     
                     <p>醉遣晋公子，怀安实败名。</p>
                     
                     <p>封侯夫婿重，送别岂无情？沛公薄儿女，父子且无情；吕雉忘夫妇，锄刘亦勺羹。</p>
                     
                     <p>修史传千古，威仪化汉宫。</p>
                     
                     <p>于今兴女学，莫愧大家风。</p>
                     
                     <p>女子修才德，尤宜体气雄。</p>
                     
                     <p>试看汉宫事，婕妤勇当熊。</p>
                     
                     <p>铜雀罗声伎，曹瞒欲望馋。</p>
                     
                     <p>儿家好夫婿，威武镇江南。</p>
                     
                     <p>剑影横绡帐，灯光掩画楼。</p>
                     
                     <p>吴宫深似海，夜夜梦荆州。</p>
                     
                     <p>尚留青冢在，遗恨入琵琶。</p>
                     
                     <p>空对胡天月，难忘汉苑花。</p>
                     
                     <p>黄天荡遥遥，匝地鼓声震。</p>
                     
                     <p>妇人在军中，兵气为之振。</p>
                     
                     <p>秦风今未泯，女子亦从戎。</p>
                     
                     <p>饮马长城窟，征袍战血红。</p>
                     
                     <p>侯门深似海，巨眼识英雄。</p>
                     
                     <p>旅店倾谈日，虬髯拜下风。</p>
                     
                     <p>咏絮才飘逸，清谈善解围。</p>
                     
                     <p>王郎何负负，妃匹怨空闱。</p>
                     
                     <p>马上取天下，三章约法仁。</p>
                     
                     <p>如何成帝业，专制继嬴秦。</p>
                     
                     <p>天亡非战罪，末路困英雄。</p>
                     
                     <p>气尽虞同死，司晨笑沛公。</p>
                     
                     <p>五百人从死，亟头入汉廷。</p>
                     
                     <p>封王何足贵，北面耻韩彭。</p>
                     
                     <p>汉威宣外域，博望乘槎通。</p>
                     
                     <p>进取堪模范，谁人继凿空。</p>
                     
                     <p>佣书徒碌碌，投笔觅封侯。</p>
                     
                     <p>断得匈奴臂，凄凉绝塞秋。</p>
                     
                     <p>七雄争战世，游说各西东。</p>
                     
                     <p>我独行仁义，民权演大同。</p>
                     
                     <p>小儒谈天下，专制长君威。</p>
                     
                     <p>试看嬴秦毒，焚书此祸机。</p>
                     
                     <p>以身殉立法，法重即身轻。</p>
                     
                     <p>国法长存日，吾身死亦生。</p>
                     
                     <p>辟佛非知佛，尊儒乃外儒。</p>
                     
                     <p>文章自千古，原道可删除。</p>
                     
                     <p>龙门大手笔，著史识穷通。</p>
                     
                     <p>眼底无馀子，纷纷桧下风。</p>
                     
                     <p>汉晋同宗老，兴亡各异途。</p>
                     
                     <p>五千言道德，致用在吾徒。</p>
                     
                     <p>孙子明兵法，吴宫教美人。</p>
                     
                     <p>十三篇尚在，智勇信廉仁。</p>
                     
                     <p>孟荀皆说性，善恶各师宗。</p>
                     
                     <p>告子言流水，持衡在执中。</p>
                     
                     <p>孤臣放逐地，香草美人情。</p>
                     
                     <p>王死终难悟，沈罗怨未明。</p>
                     
                     <p>匹夫负勇气，义侠报人仇。</p>
                     
                     <p>提剑冲阶上，呼声斩相头。</p>
                     
                     <p>兴吴自灭楚，功罪讵能偿。</p>
                     
                     <p>既短宗邦祚，还令敌国狂。</p>
                     
                     <p>秦庭七日哭，袍泽与君同。</p>
                     
                     <p>复楚偿前志，孤臣爱国忠。</p>
                     
                     <p>义重身何惜，呼天仰剑亡。</p>
                     
                     <p>头颅入幽谷，怒目视秦王。</p>
                     
                     <p>志士重肝胆，夷门话别时。</p>
                     
                     <p>魂随公子去，一剑报相知。</p>
                     
                     <p>屠狗有奇士，鼓刀出魏城。</p>
                     
                     <p>夺军椎晋鄙，效命答侯嬴。</p>
                     
                     <p>孟尝称爱客，狗盗目奇材。</p>
                     
                     <p>独有冯谖拙，焚券市义来。</p>
                     
                     <p>浊世佳公子，犹传得士名。</p>
                     
                     <p>窃符能救赵，醇酒送残生。</p>
                     
                     <p>蹈海身甘死，平生不帝秦。</p>
                     
                     <p>昏昏争战世，扶义赖斯人。</p>
                     
                     <p>易水风萧瑟，轻身赴虎狼。</p>
                     
                     <p>谁云疏剑术，气已慑秦王。</p>
                     
                     <p>燕赵多奇士，悲歌起市中。</p>
                     
                     <p>声声游侠泪，击筑挟秋风。</p>
                     
                     <p>兼爱风天下，宗言在寝兵。</p>
                     
                     <p>率徒驰宋难，游侠此先声。</p>
                     
                     <p>一毛非不拔，权利我须持。</p>
                     
                     <p>痛惜衰亡者，遗权失利时。</p>
                     
                     <p>年少负奇气，前席策治安。</p>
                     
                     <p>太息长沙谪，离忧吊屈原。</p>
                     
                     <p>千金求力士，博浪椎秦王。</p>
                     
                     <p>惜乎击不中，侠气凌秋霜。</p>
                     
                     <p>马革裹我尸，男儿好死时。</p>
                     
                     <p>天南铜柱折，谁耀汉家威。</p>
                     
                     <p>一掬新亭泪，山河举目殊。</p>
                     
                     <p>今当事王室，江左有夷吾。</p>
                     
                     <p>五胡乱天下，烈士耻家居。</p>
                     
                     <p>他日簪缨贵，今朝且绝裾。</p>
                     
                     <p>中原今未复，击楫叹中流。</p>
                     
                     <p>慷慨吞胡羯，谁能步豫州。</p>
                     
                     <p>魏晋时昏垫，逃名隐醉乡。</p>
                     
                     <p>竹林多逸士，之子独徉狂。</p>
                     
                     <p>诗酒明心性，悠然远俗尘。</p>
                     
                     <p>折腰何不屑，耻作易朝臣。</p>
                     
                     <p>讲学尊尼父，西游策太平。</p>
                     
                     <p>隋亡唐已作，门下集群英。</p>
                     
                     <p>大局如棋局，楸枰一著输。</p>
                     
                     <p>中原有天子，雄略正扶馀。</p>
                     
                     <p>石晋最不肯，奴颜父契丹。</p>
                     
                     <p>燕云何日返，义士怒冲冠。</p>
                     
                     <p>功成即帝王，乱世无天子。</p>
                     
                     <p>试抚铁枪痕，何知为贼死。</p>
                     
                     <p>宋臣自灭宗，立石纪功勋。</p>
                     
                     <p>媚外屠同种，豺狼不与群。</p>
                     
                     <p>击鼓骂曹瞒，声声落肝胆。</p>
                     
                     <p>座客半惊逃，布衣真勇敢。</p>
                     
                     <p>听史论成败，平生服汉高。</p>
                     
                     <p>丈夫宜磊落，曹马窃人豪。</p>
                     
                     <p>扪虱谈时务，雄才世鲜俦。</p>
                     
                     <p>事秦谁得主，伐晋不遗谋。</p>
                     
                     <p>单骑见回纥，军中尽失惊。</p>
                     
                     <p>令公真健者，力战复唐京。</p>
                     
                     <p>宾王讨武照，大义发文章。</p>
                     
                     <p>裴相称知士，观衡失短长。</p>
                     
                     <p>崖山悲宋祚，燕市叹朝腥。</p>
                     
                     <p>自古谁无死，丹心照汗青。</p>
                     
                     <p>故国流离日，扶桑去乞师。</p>
                     
                     <p>满腔民贼恨，握笔著明夷。</p>
                     
                     <p>禹城胡尘满，扁舟泛日东。</p>
                     
                     <p>浪浪亡国泪，化作海潮红。</p>
                     
                     <p>洪杨末造时，举国皆竖子。</p>
                     
                     <p>难得忠王忠，百战照青史。</p>
                     
                     <p>翼王亦人杰，孤旅入川中。</p>
                     
                     <p>虎斗龙骧剧，凄凉哭北风。</p>
                     
                     <p>款日和非拙，联俄策未迂。</p>
                     
                     <p>酿成东亚祸，一幅满洲图。</p>
                     
                     <p>霸越功还罪，亡吴策独奇。</p>
                     
                     <p>黄金重铸像，我欲铸蛾眉。</p>
                     
                     <p>犵鸟蛮花地，光风霁月天。</p>
                     
                     <p>登高望沧海，不见虎贲船。</p>
                     
                     <p>潜龙人不见，善德化辽东。</p>
                     
                     <p>乱世身终隐，清操却上公。</p>
                     
                     <p>南渡君臣醉，江山半壁孤。</p>
                     
                     <p>朝廷今已小，何处好骑驴？宋奸贾似道，亡命窜彰州。</p>
                     
                     <p>快绝虎臣剑，飞腾斩佞头。</p>
                     
                     <p>禹域胡尘满，何山是首阳。</p>
                     
                     <p>故人莫相问，事虏耻行藏。</p>
                     
                     <p>丑虏识天骄，星轺万里遥。</p>
                     
                     <p>西南诸岛国，冠剑拜中朝。</p>
                     
                     <p>清兵已渡江，帐下犹歌舞。</p>
                     
                     <p>湖水本无愁，美人自千古。</p>
                     
                     <p>闻说扬州破，南都半壁残。</p>
                     
                     <p>梅花台下路，何处葬衣冠。</p>
                     
                     <p>一疏请移宫，臣心禀至忠。</p>
                     
                     <p>奸珰如鬼蜮，构陷道终凶。</p>
                     
                     <p>椒山负正气，抗疏论奸徒。</p>
                     
                     <p>天上讵明圣，臣罪讵当诛。</p>
                     
                     <p>文酒风流会，儒臣饮恨多。</p>
                     
                     <p>黄公抱忠孝，慧眼顾横波。</p>
                     
                     <p>拒清存汉族，辟地逐和兰。</p>
                     
                     <p>吊古生馀恨，东宁落日寒。</p>
                     
                     <p>艰辛避海外，留发见高皇。</p>
                     
                     <p>千古谁争烈，吁嗟北地王。</p>
                     
                     <p>魁斗山边路，萋萋草亦香。</p>
                     
                     <p>王孙归不返，环佩冷斜阳。</p>
                     
                     <p>杖策谈时局，军门礼数宽。</p>
                     
                     <p>兵农辅文教，遗爱在台湾。</p>
                     
                     <p>几年任监国，巨祸起萧墙。</p>
                     
                     <p>夫死妇从死，君亡明乃亡。</p>
                     
                     <p>扁舟东海去，文献启台湾。</p>
                     
                     <p>诗礼传荒服，番黎拜杏坛。</p>
                     
                     <p>梅花香似雪，蝶梦正酣时。</p>
                     
                     <p>吊古寻遗迹，高风在海湄。</p>
                     
                     <p>明亡三十载，海国有田单。</p>
                     
                     <p>饲鸭宵中起，威仪复汉官。</p>
                     
                     <p>七星旗尽黑，八卦火犹红。</p>
                     
                     <p>一死酬君国，泱泱挂剑风。</p>
                     
                     <p>市中呼袒臂，自主局粗成。</p>
                     
                     <p>十日遗民去，当年枉请缨。</p>
                     
                     <p>变法身甘死，高歌唤国魂。</p>
                     
                     <p>提刀向天笑，肝胆两昆崙。</p>
                     
                     <p>三湘暗云雾，突兀现龙头。</p>
                     
                     <p>一度玄黄血，长江水不流。</p>
                     
                     <p>郎君龄十七，冒险发榴弹。</p>
                     
                     <p>气振青年界，相呼杀汉奸。</p>
                     
                     <p>国权不自由，人生不如死。</p>
                     
                     <p>一死酬同胞，众生实可耻。</p>
                     
                     <p>年少胆如斗，编成革命军。</p>
                     
                     <p>神州须克复，大义策同群。</p>
                     
                     <p>一弹虽细微，足破五臣胆。</p>
                     
                     <p>蠢尔小朝廷，岂不曰勇敢。</p>
                     
                     <p>学界风潮急，森川水自流。</p>
                     
                     <p>迷波公莫渡，一棒猛回头。</p>
                     
                </div>


                <div class="meta content">
                    <hr class="line" align="right">
                    <p><a class="link under" href="../../www/list/中国近代诗五十五.html">中国近代诗五十五</a></p>
                    <p></p>
                    <p></p>
                </div>

                
            </div>
        </div>
    </div>
</div>

        <div class="mobile">
            <div id="footer" class="content">
                <div id="jinrishici-tag">水月</div>
                <span id="jinrishici-sentence">掬水月在手，弄花香满衣.</span>
            </div>

            <div class="end content">
                <p>© <a class="link under" href="https://weibo.com/wizardzhou/home">wizardzhou.weibo</a> 2020</p>
            </div>
        </div>
        <a href="http://wizardzhou.gitee.io/poem/" class="home-page" aria-label="View my home">
            <img border="0" src="/images/wizardzhou.png" />
        </a>
        </div>
    </body>
    
    
    <script>
    // 今日诗词
    function jinrishiciLoad () {
        var xhr = new XMLHttpRequest();
        xhr.open('get', 'https://v2.jinrishici.com/one.json');
        xhr.withCredentials = true;
        xhr.onreadystatechange = function () {
          if (xhr.readyState === 4) {
            var data = JSON.parse(xhr.responseText);
            // 处理示例
            var gushici = document.getElementById('jinrishici-sentence');
            gushici.innerText = data.data.content;
            var gushiciTag = document.getElementById('jinrishici-tag');
            if (data.data.matchTags.length > 0) {
                gushiciTag.innerText = data.data.matchTags[0];
            } else {
                gushiciTag.innerText = data.data.origin.author;
            }
          }
        };
        xhr.send();
    }

    jinrishiciLoad()
    </script>
    

</html>