<!DOCTYPE html>
<html>
    <head>
        <meta charset="utf-8">
        
    
        <title> 清平乐 瘿公属再继声前调 | 中国当代诗七 </title>
        <meta name="author"  content="JackeyGao">
        <meta name="description" content="Wizardzhou, 万物有灵且美.">
        <meta name="keywords"  content="Wizardzhou,, Python, Django, Poem, chinese-poetry">
        <meta http-equiv="X-UA-Compatible" content="IE=edge,chrome=1" />
        <meta name="viewport" content="width=device-width, initial-scale=1">
        <link rel="stylesheet" href="../../assets/global.css?v=3334">
        <link rel="stylesheet" href="../../assets/theme.css">
        <link rel="stylesheet" href="../../assets/semantic/components/site.min.css">
        <link rel="apple-touch-icon" sizes="180x180" href="../../assets/favicon/apple-touch-icon.png">
<link rel="icon" type="image/png" sizes="32x32" href="../../assets/favicon/favicon-32x32.png">
<link rel="icon" type="image/png" sizes="16x16" href="../../assets/favicon/favicon-16x16.png">
<link rel="manifest" href="../../assets/favicon/site.webmanifest">
<link rel="mask-icon" href="../../assets/favicon/safari-pinned-tab.svg" color="#5bbad5">
<link rel="shortcut icon" href="../../assets/favicon/favicon.ico">
<meta name="msapplication-TileColor" content="#da532c">
<meta name="msapplication-config" content="../../assets/favicon/browserconfig.xml">
<meta name="theme-color" content="#ffffff">
    <link rel="stylesheet" href="../../assets/semantic/components/grid.min.css">

    </head>
    
    <body>
        <div id="main" style="background-image: url('../../assets/images/ying.png'); ">
        
<div id="detail" class="ui stackable two column grid">
    <div class="zuo column">
        <div class="cover" style="background-image: url('../../images/img37.jpg');">
            <div class="intro">
                <div class="inner">
                来自: <a href="#" target="blank">互联网</a>
                </div>
            </div>
        </div>
    </div>
    <div class="you column">
        <div class="poetry">
            <div class="inner-wrapper">
                <div class="title">
                    清平乐 瘿公属再继声前调
                </div>
                <div class="author">
                    赵尊岳
                </div>

                <div class="content" style="padding-left: 1em;">
                     
                     <p>霜清逾艳。</p>
                     
                     <p>粉试芙蓉面。</p>
                     
                     <p>柳眼于人青未减。</p>
                     
                     <p>此际多情多感。</p>
                     
                     <p>秋山瘦更生姿。</p>
                     
                     <p>秋云淡更相思。</p>
                     
                     <p>秋水伊人玉雪，秋声都付新词。</p>
                     
                     <p>黄花开又。</p>
                     
                     <p>可可东篱秀。</p>
                     
                     <p>正是重阳佳节后。</p>
                     
                     <p>容易相逢卮酒。</p>
                     
                     <p>夕张珍重佳期。</p>
                     
                     <p>秋心诉与骚词。</p>
                     
                     <p>绝世珠歌翠舞，个侬玉骨冰姿。</p>
                     
                     <p>蓉清菊瘦。</p>
                     
                     <p>风景萸觞后。</p>
                     
                     <p>蓦地玉山光照酒。</p>
                     
                     <p>却见灵和春柳。</p>
                     
                     <p>高梧谁慰幽栖。</p>
                     
                     <p>芳梅近惜分携。</p>
                     
                     <p>大好秋容罨画，可无门外斑骓。</p>
                     
                     <p>愿为翠羽。</p>
                     
                     <p>梦逐南枝去。</p>
                     
                     <p>风度萼华应念取。</p>
                     
                     <p>清燕叨陪俊侣。</p>
                     
                     <p>玲珑碧藕心肠。</p>
                     
                     <p>娉婷玉笋班行。</p>
                     
                     <p>一席香南分占，宝镫传出明妆。</p>
                     
                     <p>露华金井。</p>
                     
                     <p>最忆王孙影。</p>
                     
                     <p>玉拨金笼亲手整。</p>
                     
                     <p>促织声中漏永。</p>
                     
                     <p>开天影事曾谙。</p>
                     
                     <p>半闲风味谁耽。</p>
                     
                     <p>凉夜水纹衫子，吟情赚煞陈髯。</p>
                     
                     <p>棋消昼永。</p>
                     
                     <p>玉鸭添香饼。</p>
                     
                     <p>日转花梢云弄影。</p>
                     
                     <p>韵事霜簃绝胜。</p>
                     
                     <p>何妨劫急偏迟。</p>
                     
                     <p>沉吟几费琼思。</p>
                     
                     <p>桑海付他柯烂，尽教吹皱春池。</p>
                     
                     <p>吴笺小砑。</p>
                     
                     <p>清课茸窗下。</p>
                     
                     <p>早擅簪花时誉也。</p>
                     
                     <p>犹是卫恒未嫁。</p>
                     
                     <p>摩挲晋石唐碑。</p>
                     
                     <p>安排象管乌丝。</p>
                     
                     <p>我愧瘦金家法，拈毫特地矜持。</p>
                     
                     <p>缟衣仙侣。</p>
                     
                     <p>相约瑶京住。</p>
                     
                     <p>豆记银屏光订误。</p>
                     
                     <p>那许周郎轻顾。</p>
                     
                     <p>坐风缀玉轩窗。</p>
                     
                     <p>妍秾桃李门墙。</p>
                     
                     <p>按谱九宫南北，真成旧学商量。</p>
                     
                     <p>新腔甫试。</p>
                     
                     <p>婉转成娟媚。</p>
                     
                     <p>乍破银屏倾碧水。</p>
                     
                     <p>簌簌梁尘飞坠。</p>
                     
                     <p>遥空几驻行云。</p>
                     
                     <p>妙香兰麝微唯。</p>
                     
                     <p>最是啭喉入破，隔花怕有莺嗔。</p>
                     
                     <p>诗篇甲乙。</p>
                     
                     <p>湖海萧骚客。</p>
                     
                     <p>金谱丝阑新按拍。</p>
                     
                     <p>节鼓花前协律。</p>
                     
                     <p>最怜秋士平生。</p>
                     
                     <p>者般玉艳霜清。</p>
                     
                     <p>乡国招郎才调，护花甘作金铃。</p>
                     
                     <p>家丞秋实。</p>
                     
                     <p>艳是才人笔。</p>
                     
                     <p>比玉生香霜有色。</p>
                     
                     <p>学得琼芳高格。</p>
                     
                     <p>兰荃不尽余情。</p>
                     
                     <p>风怀总付秦筝。</p>
                     
                     <p>说似狂奴心性，尊前最惜娉婷。</p>
                     
                     <p>师雄陈迹。</p>
                     
                     <p>几向罗浮觅。</p>
                     
                     <p>别有梦中春笑赤。</p>
                     
                     <p>相见似曾相识。</p>
                     
                     <p>珠喉掩抑丝簧。</p>
                     
                     <p>绣罗渲染新妆。</p>
                     
                     <p>群玉山头伫立，灵修回首前芳。</p>
                     
                </div>


                <div class="meta content">
                    <hr class="line" align="right">
                    <p><a class="link under" href="../../www/list/中国当代诗七.html">中国当代诗七</a></p>
                    <p></p>
                    <p></p>
                </div>

                
            </div>
        </div>
    </div>
</div>

        <div class="mobile">
            <div id="footer" class="content">
                <div id="jinrishici-tag">水月</div>
                <span id="jinrishici-sentence">掬水月在手，弄花香满衣.</span>
            </div>

            <div class="end content">
                <p>© <a class="link under" href="https://weibo.com/wizardzhou/home">wizardzhou.weibo</a> 2020</p>
            </div>
        </div>
        <a href="http://wizardzhou.gitee.io/poem/" class="home-page" aria-label="View my home">
            <img border="0" src="/images/wizardzhou.png" />
        </a>
        </div>
    </body>
    
    
    <script>
    // 今日诗词
    function jinrishiciLoad () {
        var xhr = new XMLHttpRequest();
        xhr.open('get', 'https://v2.jinrishici.com/one.json');
        xhr.withCredentials = true;
        xhr.onreadystatechange = function () {
          if (xhr.readyState === 4) {
            var data = JSON.parse(xhr.responseText);
            // 处理示例
            var gushici = document.getElementById('jinrishici-sentence');
            gushici.innerText = data.data.content;
            var gushiciTag = document.getElementById('jinrishici-tag');
            if (data.data.matchTags.length > 0) {
                gushiciTag.innerText = data.data.matchTags[0];
            } else {
                gushiciTag.innerText = data.data.origin.author;
            }
          }
        };
        xhr.send();
    }

    jinrishiciLoad()
    </script>
    

</html>