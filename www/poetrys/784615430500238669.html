<!DOCTYPE html>
<html>
    <head>
        <meta charset="utf-8">
        
    
        <title> 杨花曲 | 中国近代诗二十六 </title>
        <meta name="author"  content="JackeyGao">
        <meta name="description" content="Wizardzhou, 万物有灵且美.">
        <meta name="keywords"  content="Wizardzhou,, Python, Django, Poem, chinese-poetry">
        <meta http-equiv="X-UA-Compatible" content="IE=edge,chrome=1" />
        <meta name="viewport" content="width=device-width, initial-scale=1">
        <link rel="stylesheet" href="../../assets/global.css?v=3334">
        <link rel="stylesheet" href="../../assets/theme.css">
        <link rel="stylesheet" href="../../assets/semantic/components/site.min.css">
        <link rel="apple-touch-icon" sizes="180x180" href="../../assets/favicon/apple-touch-icon.png">
<link rel="icon" type="image/png" sizes="32x32" href="../../assets/favicon/favicon-32x32.png">
<link rel="icon" type="image/png" sizes="16x16" href="../../assets/favicon/favicon-16x16.png">
<link rel="manifest" href="../../assets/favicon/site.webmanifest">
<link rel="mask-icon" href="../../assets/favicon/safari-pinned-tab.svg" color="#5bbad5">
<link rel="shortcut icon" href="../../assets/favicon/favicon.ico">
<meta name="msapplication-TileColor" content="#da532c">
<meta name="msapplication-config" content="../../assets/favicon/browserconfig.xml">
<meta name="theme-color" content="#ffffff">
    <link rel="stylesheet" href="../../assets/semantic/components/grid.min.css">

    </head>
    
    <body>
        <div id="main" style="background-image: url('../../assets/images/ying.png'); ">
        
<div id="detail" class="ui stackable two column grid">
    <div class="zuo column">
        <div class="cover" style="background-image: url('../../images/img70.jpg');">
            <div class="intro">
                <div class="inner">
                来自: <a href="#" target="blank">互联网</a>
                </div>
            </div>
        </div>
    </div>
    <div class="you column">
        <div class="poetry">
            <div class="inner-wrapper">
                <div class="title">
                    杨花曲
                </div>
                <div class="author">
                    孔凡章
                </div>

                <div class="content" style="padding-left: 1em;">
                     
                     <p>荔枝湾上波声急，瑽琤似鼓湘灵瑟。</p>
                     
                     <p>月涌澄潭镜影清，星临平野珠光出。</p>
                     
                     <p>闻道江山数百年，不拘一格降婵娟。</p>
                     
                     <p>书窗隐约杨花影，吟稿商量柳叶笺。</p>
                     
                     <p>南冥有女凌波立，万卉凝香扑裙叶。</p>
                     
                     <p>小字呼来却唤鱼，新妆理就能羞蝶。</p>
                     
                     <p>羊城巾帼擅雄风，水国生涯巧笑中。</p>
                     
                     <p>玉树修名双美具，珠江灵气一身钟。</p>
                     
                     <p>豆蔻芳华刚十六，生逢蜗角争蛮触。</p>
                     
                     <p>剑舞难消意气豪，弦歌不觉光阴倏。</p>
                     
                     <p>神京新起妙高台，羽檄星驰选俊才。</p>
                     
                     <p>未解功名将脱颖，剧怜成败尚猜枚。</p>
                     
                     <p>澄澜划破明珠溅，彩云一线驰如箭。</p>
                     
                     <p>大地风雷决死心，中天日月开生面。</p>
                     
                     <p>华清池水漾芳温，鲛女销残帝子魂。</p>
                     
                     <p>风里落花春有梦，雨中飞燕水无痕。</p>
                     
                     <p>嫣红上颊匀轻晕，闲人浪惹失颜愠。</p>
                     
                     <p>妩媚犹存虢国风，温柔莫向杨家问。</p>
                     
                     <p>银杯镂字赠双成，十里天衢揽辔行。</p>
                     
                     <p>江左枣梨镌姓字，岭南桑梓羡恩荣。</p>
                     
                     <p>神州隔海春雷震，又报邻邦开远运。</p>
                     
                     <p>黄种图强肯后人，红颜崛起争先奋！岛国风情漫惹愁，此行宁为事芳游？请缨小试沧浪水，抽剑思裁日夜流。</p>
                     
                     <p>驰道频催金勒马，英雄未许淆真假。</p>
                     
                     <p>战火燃眉黯日星，狂澜攘臂惊夷夏。</p>
                     
                     <p>飞塔鸣钟日未曛，旗开万国鼎三分。</p>
                     
                     <p>雪骢蹴笛凝香雾，风鸽牵罗化锦云。</p>
                     
                     <p>碧波无复清澄底，鱼龙溷迹风涛里。</p>
                     
                     <p>破阵兰陵仗女兵，先驱柳浪同儿戏。</p>
                     
                     <p>红妆禹甸迥无伦，番女蛮娃尽后尘。</p>
                     
                     <p>九州讴咏归名下，一代丹青照海滨。</p>
                     
                     <p>百战归来名字重，万人空巷春城动。</p>
                     
                     <p>红缨耀日剑光寒，翠帜摇风花气拥。</p>
                     
                     <p>凤鼓龙箫殷若雷，游人都是看花来。</p>
                     
                     <p>日边弄影输红杏，雪里清标识素梅。</p>
                     
                     <p>急流勇退谈何易，忽听笙歌喧北地。</p>
                     
                     <p>铁骑遥颁露布来，玉人更把云裳理。</p>
                     
                     <p>江城南翼拱京师，十万明灯夜不知。</p>
                     
                     <p>全胜萧墙方北定，窥边胡马又东驰。</p>
                     
                     <p>莫道女郎殊吉士，读书喜断兴亡事。</p>
                     
                     <p>霄汉常存木铎心，云泥不懈长缨志。</p>
                     
                     <p>涉世才知万事非，难凭肉食仗安危。</p>
                     
                     <p>东林有石天方醉，北阙无书梦已灰！歌声夜彻浔阳岸，江头蹀躞空肠断。</p>
                     
                     <p>此役惟遗画虎讥，官场那敢燃犀看。</p>
                     
                     <p>先是：重瀛奏凯初，芳声遍播海东隅。</p>
                     
                     <p>已借鲤鱼通贡水，更随鸿雁上匡庐。</p>
                     
                     <p>后来邺下流言起，流言竟中云英姊。</p>
                     
                     <p>浇俗相传未必真，采风纪事翻成史。</p>
                     
                     <p>庐山高处接云烟，开府洪都尚少年。</p>
                     
                     <p>百诺传呼新富贵，万方多难此留连。</p>
                     
                     <p>偶际春人来逆旅，羽衣如雪飘飘举。</p>
                     
                     <p>紫塞烟尘警寇氛，兰桥谣诼谐仙侣。</p>
                     
                     <p>侠骨柔肠未解羞，从来家国重恩仇。</p>
                     
                     <p>八驺只擅谋身计，百炼何劳绕指柔。</p>
                     
                     <p>还君一束梅花结，九州铸错真成铁！小妹犹虚玉镜盟，使君自有金钗列。</p>
                     
                     <p>春池吹皱漫相干，蜚语飞来涤污难。</p>
                     
                     <p>防川自写陈情表，拜月谁诬乞巧盘？骓欲逝兮时正利，涛笺暗托飞鸿寄。</p>
                     
                     <p>春花秋月岂君凡，白石青松知妾意。</p>
                     
                     <p>含嗔江上泛轻航，一夜鸣筝沸建章。</p>
                     
                     <p>眉黛不描时式样，口碑偏满少年扬。</p>
                     
                     <p>寂寞昭陵陵下路，一朝车骑喧如堵。</p>
                     
                     <p>宝瑟新调静女诗，瑶池正看天魔舞。</p>
                     
                     <p>蝶拥莺围意不禁止，几人修竹进曹箴。</p>
                     
                     <p>执鞭孰遣樊迟御，行路犹知司马心。</p>
                     
                     <p>播音直使诸公愧，蛾眉解滴新亭泪。</p>
                     
                     <p>髫龄爱诵木兰诗，长大心萦荀灌骑。</p>
                     
                     <p>肯俯幽兰就草莱，可怜鹓鹭枉追陪！朱门棨戟心无睹，钿盒隋珠意不回。</p>
                     
                     <p>结束铅华归去好，东风让与闲花草。</p>
                     
                     <p>翠袖轻辞白下门，香旌遥指春申道。</p>
                     
                     <p>春申仕女本多情，雷走香车夹路迎。</p>
                     
                     <p>舞榭花酣银管酽，歌筵珠啭玉杯莹。</p>
                     
                     <p>画舫连桡东去久，高桥堤上千人走。</p>
                     
                     <p>横海英风逐鹿姿，伏波妙技降龙手。</p>
                     
                     <p>皓腕纷飞星眼融，青丝斜挽浪花浓。</p>
                     
                     <p>情深绿水身难主，力尽清波泪欲融。</p>
                     
                     <p>春江水冷罗衣薄，故园待践归来约。</p>
                     
                     <p>惊鸿掠影入潇湘，小凤留芳重京洛。</p>
                     
                     <p>春申江上水悠悠，泛起人间万斛愁！青鬟岭外音书杳，黄耳夭涯道路遒。</p>
                     
                     <p>风华自昔终尘土，花开花谢无人主！何似新词付五弦，倘留佳话传千古。</p>
                     
                     <p>枉抛心力军名姝，二十华年此故吾。</p>
                     
                     <p>才愧江东名士鲫，诗成南国美人鱼。</p>
                     
                     <p>村讴呕哑难为读，韩潮苏海惭枵腹。</p>
                     
                     <p>唱彻诗坛下里声，可怜腾笑杨花曲。</p>
                     
                </div>


                <div class="meta content">
                    <hr class="line" align="right">
                    <p><a class="link under" href="../../www/list/中国近代诗二十六.html">中国近代诗二十六</a></p>
                    <p></p>
                    <p></p>
                </div>

                
            </div>
        </div>
    </div>
</div>

        <div class="mobile">
            <div id="footer" class="content">
                <div id="jinrishici-tag">水月</div>
                <span id="jinrishici-sentence">掬水月在手，弄花香满衣.</span>
            </div>

            <div class="end content">
                <p>© <a class="link under" href="https://weibo.com/wizardzhou/home">wizardzhou.weibo</a> 2020</p>
            </div>
        </div>
        <a href="http://wizardzhou.gitee.io/poem/" class="home-page" aria-label="View my home">
            <img border="0" src="/images/wizardzhou.png" />
        </a>
        </div>
    </body>
    
    
    <script>
    // 今日诗词
    function jinrishiciLoad () {
        var xhr = new XMLHttpRequest();
        xhr.open('get', 'https://v2.jinrishici.com/one.json');
        xhr.withCredentials = true;
        xhr.onreadystatechange = function () {
          if (xhr.readyState === 4) {
            var data = JSON.parse(xhr.responseText);
            // 处理示例
            var gushici = document.getElementById('jinrishici-sentence');
            gushici.innerText = data.data.content;
            var gushiciTag = document.getElementById('jinrishici-tag');
            if (data.data.matchTags.length > 0) {
                gushiciTag.innerText = data.data.matchTags[0];
            } else {
                gushiciTag.innerText = data.data.origin.author;
            }
          }
        };
        xhr.send();
    }

    jinrishiciLoad()
    </script>
    

</html>