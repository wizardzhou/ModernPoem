<!DOCTYPE html>
<html>
    <head>
        <meta charset="utf-8">
        
    
        <title> 读《石遗室诗集》呈石遗老人 | 中国近代诗六 </title>
        <meta name="author"  content="JackeyGao">
        <meta name="description" content="Wizardzhou, 万物有灵且美.">
        <meta name="keywords"  content="Wizardzhou,, Python, Django, Poem, chinese-poetry">
        <meta http-equiv="X-UA-Compatible" content="IE=edge,chrome=1" />
        <meta name="viewport" content="width=device-width, initial-scale=1">
        <link rel="stylesheet" href="../../assets/global.css?v=3334">
        <link rel="stylesheet" href="../../assets/theme.css">
        <link rel="stylesheet" href="../../assets/semantic/components/site.min.css">
        <link rel="apple-touch-icon" sizes="180x180" href="../../assets/favicon/apple-touch-icon.png">
<link rel="icon" type="image/png" sizes="32x32" href="../../assets/favicon/favicon-32x32.png">
<link rel="icon" type="image/png" sizes="16x16" href="../../assets/favicon/favicon-16x16.png">
<link rel="manifest" href="../../assets/favicon/site.webmanifest">
<link rel="mask-icon" href="../../assets/favicon/safari-pinned-tab.svg" color="#5bbad5">
<link rel="shortcut icon" href="../../assets/favicon/favicon.ico">
<meta name="msapplication-TileColor" content="#da532c">
<meta name="msapplication-config" content="../../assets/favicon/browserconfig.xml">
<meta name="theme-color" content="#ffffff">
    <link rel="stylesheet" href="../../assets/semantic/components/grid.min.css">

    </head>
    
    <body>
        <div id="main" style="background-image: url('../../assets/images/ying.png'); ">
        
<div id="detail" class="ui stackable two column grid">
    <div class="zuo column">
        <div class="cover" style="background-image: url('../../images/img5.jpeg');">
            <div class="intro">
                <div class="inner">
                来自: <a href="#" target="blank">互联网</a>
                </div>
            </div>
        </div>
    </div>
    <div class="you column">
        <div class="poetry">
            <div class="inner-wrapper">
                <div class="title">
                    读《石遗室诗集》呈石遗老人
                </div>
                <div class="author">
                    石维岩
                </div>

                <div class="content" style="padding-left: 1em;">
                     
                     <p>有清一代间，论诗首渔洋。</p>
                     
                     <p>渔洋标神韵，雅颂不敢望。</p>
                     
                     <p>归愚主温厚，诗教非不臧。</p>
                     
                     <p>然或失而愚，字缺挟风霜。</p>
                     
                     <p>是皆傍门户，终莫拓宇疆。</p>
                     
                     <p>寿阳祁相国，辅以曾湘乡。</p>
                     
                     <p>寿阳宗杜韩，春海相颉颃。</p>
                     
                     <p>湘乡诗若字，低头豫章黄。</p>
                     
                     <p>杜韩苏黄间，猿翁自助张。</p>
                     
                     <p>郘亭巢经巢，列宿森其旁。</p>
                     
                     <p>诸公丁世乱，雅废诗将亡。</p>
                     
                     <p>所以命辞意，迥异沈与王。</p>
                     
                     <p>穷者秋蟪馆，并世伏敔堂。</p>
                     
                     <p>诗人信以穷，诗道于以昌。</p>
                     
                     <p>石遗老人出，揭橥号同光。</p>
                     
                     <p>双井孕散原，半山孳海藏。</p>
                     
                     <p>韬庵于二者，亦颇扼其吭。</p>
                     
                     <p>节庵工超逸，中晚多感伤。</p>
                     
                     <p>乙庵喜诘屈，深语难浅商。</p>
                     
                     <p>觚庵学简斋，吐珠得苍凉。</p>
                     
                     <p>香宋比陵阳，精卓莫低昂。</p>
                     
                     <p>剑丞视伯足，长者或徐行。</p>
                     
                     <p>博丽斗工巧，云门共龙阳。</p>
                     
                     <p>暾谷迨观槿，后山步趋跄。</p>
                     
                     <p>苍虬起后劲，陈郑观彷徨。</p>
                     
                     <p>壬秋守汉魏，旧派衍湖湘。</p>
                     
                     <p>公度五七言，谢翱欲与翔。</p>
                     
                     <p>喜苏不喜黄，南皮一文襄。</p>
                     
                     <p>各不为地囿，道分而镳扬。</p>
                     
                     <p>诸子自一时，石遗实兼长。</p>
                     
                     <p>石遗持偏师，能以弱制强。</p>
                     
                     <p>石遗挥巨刃，大道辟榛荒。</p>
                     
                     <p>石遗拗秃笔，有时放毫芒。</p>
                     
                     <p>每每下一语，鍊于百鍊钢。</p>
                     
                     <p>生涩者平易，平易者微茫。</p>
                     
                     <p>微茫者冷峭，冷峭者郁苍。</p>
                     
                     <p>池馆恣闲适，江山助凄怆。</p>
                     
                     <p>风雨供驰骋，凤鸾接高飏。</p>
                     
                     <p>词约而事备，貌柔而气刚。</p>
                     
                     <p>视孟穷累累，视韩富穰穰。</p>
                     
                     <p>穷可医肥俗，富可馈贫粮。</p>
                     
                     <p>有如一老树，著花自芬芳。</p>
                     
                     <p>又如老雄鸡，爪觜独擅场。</p>
                     
                     <p>橄榄初苦涩，啖之甘回尝。</p>
                     
                     <p>洪钟无大小，扣之声铿锵。</p>
                     
                     <p>白日忽飞动，大风翻巨樟。</p>
                     
                     <p>攀跻既非易，摹仿焉可常。</p>
                     
                     <p>云从皮陆入，毕竟多皮相。</p>
                     
                     <p>用心已到圣，直逼夫子墙。</p>
                     
                     <p>近人盛宗宋，时服炫古妆。</p>
                     
                     <p>根本不盛大，谬云欲祧唐。</p>
                     
                     <p>学人与诗人，大抵非殊方。</p>
                     
                     <p>往持诗教者，大官坐庙堂。</p>
                     
                     <p>石遗位非高，大力鄙小仓。</p>
                     
                     <p>小仓结公卿，遂令天下狂。</p>
                     
                     <p>公独洁其身，俗士踣且僵。</p>
                     
                     <p>公身虽独善，公名乃弥彰。</p>
                     
                     <p>品诗轶钟嵘，话诗凌沧浪。</p>
                     
                     <p>徵诗逾南山，评诗厌两当。</p>
                     
                     <p>说诗渊无尽，千顷波汪洋。</p>
                     
                     <p>诵诗如闻政，尤能振纪纲。</p>
                     
                     <p>庚戌客宣南，偶见长短章。</p>
                     
                     <p>丙辰过申江，公名震书坊。</p>
                     
                     <p>立志学公诗，此愿久不偿。</p>
                     
                     <p>杂报乏胥钞，剪采贮奚囊。</p>
                     
                     <p>虽未窥全豹，清词沁肺肠。</p>
                     
                     <p>厥后常知公，讲学居上庠。</p>
                     
                     <p>庆历胡安定，元和韩侍郎。</p>
                     
                     <p>今岁侯乙符，言公寿而康。</p>
                     
                     <p>言公工琢璞，琢焉成圭璋。</p>
                     
                     <p>言公敛槎枒，不肯露锋铓。</p>
                     
                     <p>侪辈偶疵谬，舍公孰相匡。</p>
                     
                     <p>后生偶造请，公语必精详。</p>
                     
                     <p>侯子言未终，而今起肃将。</p>
                     
                     <p>年来诗道衰，白战方披猖。</p>
                     
                     <p>其中空无有，咀嚼若秕糠。</p>
                     
                     <p>话言谓独创，寒山实滥觞。</p>
                     
                     <p>谓辟新纪元，击壤早津梁。</p>
                     
                     <p>自命活文学，病已入膏肓。</p>
                     
                     <p>筌蹄视经史，可嗟不自量。</p>
                     
                     <p>野狐思参禅，野马思脱缰。</p>
                     
                     <p>野草终猕薙，野火终自殃。</p>
                     
                     <p>际此道扫地，念公愈不忘。</p>
                     
                     <p>恶风日澒洞，有公抵危樯。</p>
                     
                     <p>途路日纷歧，有公不忘羊。</p>
                     
                     <p>今读《石遗集》，恍如饮琼浆。</p>
                     
                     <p>侯子抱此本，余臂欲先攘。</p>
                     
                     <p>鮀江隔鹭岛，一苇幸可杭。</p>
                     
                </div>


                <div class="meta content">
                    <hr class="line" align="right">
                    <p><a class="link under" href="../../www/list/中国近代诗六.html">中国近代诗六</a></p>
                    <p></p>
                    <p></p>
                </div>

                
            </div>
        </div>
    </div>
</div>

        <div class="mobile">
            <div id="footer" class="content">
                <div id="jinrishici-tag">水月</div>
                <span id="jinrishici-sentence">掬水月在手，弄花香满衣.</span>
            </div>

            <div class="end content">
                <p>© <a class="link under" href="https://weibo.com/wizardzhou/home">wizardzhou.weibo</a> 2020</p>
            </div>
        </div>
        <a href="http://wizardzhou.gitee.io/poem/" class="home-page" aria-label="View my home">
            <img border="0" src="/images/wizardzhou.png" />
        </a>
        </div>
    </body>
    
    
    <script>
    // 今日诗词
    function jinrishiciLoad () {
        var xhr = new XMLHttpRequest();
        xhr.open('get', 'https://v2.jinrishici.com/one.json');
        xhr.withCredentials = true;
        xhr.onreadystatechange = function () {
          if (xhr.readyState === 4) {
            var data = JSON.parse(xhr.responseText);
            // 处理示例
            var gushici = document.getElementById('jinrishici-sentence');
            gushici.innerText = data.data.content;
            var gushiciTag = document.getElementById('jinrishici-tag');
            if (data.data.matchTags.length > 0) {
                gushiciTag.innerText = data.data.matchTags[0];
            } else {
                gushiciTag.innerText = data.data.origin.author;
            }
          }
        };
        xhr.send();
    }

    jinrishiciLoad()
    </script>
    

</html>