<!DOCTYPE html>
<html>
    <head>
        <meta charset="utf-8">
        
    
        <title> 剥啄行 | 中国近代诗三 </title>
        <meta name="author"  content="JackeyGao">
        <meta name="description" content="Wizardzhou, 万物有灵且美.">
        <meta name="keywords"  content="Wizardzhou,, Python, Django, Poem, chinese-poetry">
        <meta http-equiv="X-UA-Compatible" content="IE=edge,chrome=1" />
        <meta name="viewport" content="width=device-width, initial-scale=1">
        <link rel="stylesheet" href="../../assets/global.css?v=3334">
        <link rel="stylesheet" href="../../assets/theme.css">
        <link rel="stylesheet" href="../../assets/semantic/components/site.min.css">
        <link rel="apple-touch-icon" sizes="180x180" href="../../assets/favicon/apple-touch-icon.png">
<link rel="icon" type="image/png" sizes="32x32" href="../../assets/favicon/favicon-32x32.png">
<link rel="icon" type="image/png" sizes="16x16" href="../../assets/favicon/favicon-16x16.png">
<link rel="manifest" href="../../assets/favicon/site.webmanifest">
<link rel="mask-icon" href="../../assets/favicon/safari-pinned-tab.svg" color="#5bbad5">
<link rel="shortcut icon" href="../../assets/favicon/favicon.ico">
<meta name="msapplication-TileColor" content="#da532c">
<meta name="msapplication-config" content="../../assets/favicon/browserconfig.xml">
<meta name="theme-color" content="#ffffff">
    <link rel="stylesheet" href="../../assets/semantic/components/grid.min.css">

    </head>
    
    <body>
        <div id="main" style="background-image: url('../../assets/images/ying.png'); ">
        
<div id="detail" class="ui stackable two column grid">
    <div class="zuo column">
        <div class="cover" style="background-image: url('../../images/unsplash252.jpg');">
            <div class="intro">
                <div class="inner">
                来自: <a href="https://unsplash.com" target="blank">unsplash</a>
                </div>
            </div>
        </div>
    </div>
    <div class="you column">
        <div class="poetry">
            <div class="inner-wrapper">
                <div class="title">
                    剥啄行
                </div>
                <div class="author">
                    钱钟书
                </div>

                <div class="content" style="padding-left: 1em;">
                     
                     <p>到门剥啄过客谁，遽集于此何从来。</p>
                     
                     <p>具陈薄海苦锋镝，大力者为苍生哀。</p>
                     
                     <p>旧邦更始得新命，如龙虎起风云随。</p>
                     
                     <p>因馀梁益独隅负，恃天险敢天心违。</p>
                     
                     <p>张铭谯论都勿省，却誇正统依边陲。</p>
                     
                     <p>当年蛙怒螳螂勇，堪嗤无济尤堪悲。</p>
                     
                     <p>私门出政贿为国，武都惜命文贪财。</p>
                     
                     <p>行诸不义自当败，冰山倒塌非人推。</p>
                     
                     <p>迂疏如子执应悟，太平兴国须英才。</p>
                     
                     <p>我闻谢客蹶然起，罕譬而喻申吾怀。</p>
                     
                     <p>东还昔岁道交趾，馀皇衔尾沧波湄。</p>
                     
                     <p>楼船穹窿极西海，疏棂增槛高崔巍。</p>
                     
                     <p>毳旄毡盖傅蜡板，颇黎窗翳流苏帷。</p>
                     
                     <p>金渠玉鉴月烂挂，翠被锦裀云暖堆。</p>
                     
                     <p>大庖珍错靡勿有，鼋胹鲸脍调龙醢。</p>
                     
                     <p>临深载稳如浮宅，海童效命波蹊开。</p>
                     
                     <p>吾舟逼仄不千斛，侍侧齐大殊非侪。</p>
                     
                     <p>一舱压梦新妇闭，小孔通气天才窥。</p>
                     
                     <p>海风吹臭杂人畜，有豕彭亨马虺隤。</p>
                     
                     <p>每餐箸举下无处，饥犹喂虱嗟身羸。</p>
                     
                     <p>船轻浪大一颠荡，六腑五脏相互回。</p>
                     
                     <p>邻舫吕屠笔难状，以彼易此吾宁为。</p>
                     
                     <p>彼舟鹢首方西指，而我激箭心东归。</p>
                     
                     <p>择具代步乃其次，出门定向先无乖。</p>
                     
                     <p>如登彼岸惟有筏，中流敢舍求他材。</p>
                     
                     <p>要能达愿始身托，去取初非视安危。</p>
                     
                     <p>颠沛造次依无失，细故薄物何嫌猜。</p>
                     
                     <p>岂小不忍而忘大，吾言止此君其裁。</p>
                     
                     <p>客闻作色拂袖去，如子诚亦冥顽哉。</p>
                     
                     <p>闭门下帷记应对，彼利锥遇吾钝椎。</p>
                     
                     <p>此身自断终不悔，七命七启徒相规。</p>
                     
                </div>


                <div class="meta content">
                    <hr class="line" align="right">
                    <p><a class="link under" href="../../www/list/中国近代诗三.html">中国近代诗三</a></p>
                    <p></p>
                    <p></p>
                </div>

                
            </div>
        </div>
    </div>
</div>

        <div class="mobile">
            <div id="footer" class="content">
                <div id="jinrishici-tag">水月</div>
                <span id="jinrishici-sentence">掬水月在手，弄花香满衣.</span>
            </div>

            <div class="end content">
                <p>© <a class="link under" href="https://weibo.com/wizardzhou/home">wizardzhou.weibo</a> 2020</p>
            </div>
        </div>
        <a href="http://wizardzhou.gitee.io/poem/" class="home-page" aria-label="View my home">
            <img border="0" src="/images/wizardzhou.png" />
        </a>
        </div>
    </body>
    
    
    <script>
    // 今日诗词
    function jinrishiciLoad () {
        var xhr = new XMLHttpRequest();
        xhr.open('get', 'https://v2.jinrishici.com/one.json');
        xhr.withCredentials = true;
        xhr.onreadystatechange = function () {
          if (xhr.readyState === 4) {
            var data = JSON.parse(xhr.responseText);
            // 处理示例
            var gushici = document.getElementById('jinrishici-sentence');
            gushici.innerText = data.data.content;
            var gushiciTag = document.getElementById('jinrishici-tag');
            if (data.data.matchTags.length > 0) {
                gushiciTag.innerText = data.data.matchTags[0];
            } else {
                gushiciTag.innerText = data.data.origin.author;
            }
          }
        };
        xhr.send();
    }

    jinrishiciLoad()
    </script>
    

</html>