<!DOCTYPE html>
<html>
    <head>
        <meta charset="utf-8">
        
    
        <title> 行路难（十一首） | 中国近代诗五十六 </title>
        <meta name="author"  content="JackeyGao">
        <meta name="description" content="Wizardzhou, 万物有灵且美.">
        <meta name="keywords"  content="Wizardzhou,, Python, Django, Poem, chinese-poetry">
        <meta http-equiv="X-UA-Compatible" content="IE=edge,chrome=1" />
        <meta name="viewport" content="width=device-width, initial-scale=1">
        <link rel="stylesheet" href="../../assets/global.css?v=3334">
        <link rel="stylesheet" href="../../assets/theme.css">
        <link rel="stylesheet" href="../../assets/semantic/components/site.min.css">
        <link rel="apple-touch-icon" sizes="180x180" href="../../assets/favicon/apple-touch-icon.png">
<link rel="icon" type="image/png" sizes="32x32" href="../../assets/favicon/favicon-32x32.png">
<link rel="icon" type="image/png" sizes="16x16" href="../../assets/favicon/favicon-16x16.png">
<link rel="manifest" href="../../assets/favicon/site.webmanifest">
<link rel="mask-icon" href="../../assets/favicon/safari-pinned-tab.svg" color="#5bbad5">
<link rel="shortcut icon" href="../../assets/favicon/favicon.ico">
<meta name="msapplication-TileColor" content="#da532c">
<meta name="msapplication-config" content="../../assets/favicon/browserconfig.xml">
<meta name="theme-color" content="#ffffff">
    <link rel="stylesheet" href="../../assets/semantic/components/grid.min.css">

    </head>
    
    <body>
        <div id="main" style="background-image: url('../../assets/images/ying.png'); ">
        
<div id="detail" class="ui stackable two column grid">
    <div class="zuo column">
        <div class="cover" style="background-image: url('../../images/img12.jpg');">
            <div class="intro">
                <div class="inner">
                来自: <a href="#" target="blank">互联网</a>
                </div>
            </div>
        </div>
    </div>
    <div class="you column">
        <div class="poetry">
            <div class="inner-wrapper">
                <div class="title">
                    行路难（十一首）
                </div>
                <div class="author">
                    骆成骧
                </div>

                <div class="content" style="padding-left: 1em;">
                     
                     <p>故人赠我太阿龙泉之宝剑，孟劳吕虔之宝刀，期我举手一击开云霄。</p>
                     
                     <p>大鹏欲飞不敢过，纷纷雨雪随风毛。</p>
                     
                     <p>抚剑长叹息，拔刀泪沾臆。</p>
                     
                     <p>我有深仇人不知，感君为我生羽翼。</p>
                     
                     <p>殷勤为谢故人道，壮不如人今已老。</p>
                     
                     <p>鲁连玉貌有从容，留侯意气无矜矫。</p>
                     
                     <p>不飞一箭三军白，不击一椎天下缟。</p>
                     
                     <p>愿将刀剑悬梁柱，慷慨摩挲吾与汝。</p>
                     
                     <p>幽居忽不乐，出门何所之。</p>
                     
                     <p>且寻司马季主卜，筮短龟长何参差。</p>
                     
                     <p>盗蹠何功老牖下，屈原何罪沉湘湄。</p>
                     
                     <p>暴戾恣睢天不觉，憔悴枯槁天岂知。</p>
                     
                     <p>得勿天鉴爽，谁云天听卑。</p>
                     
                     <p>山川有崩竭，日月有盈亏。</p>
                     
                     <p>天地消毁不自保，呼天吁地空尔为。</p>
                     
                     <p>君不见狻猊食虎豹，逸乐终身但长啸。</p>
                     
                     <p>麒麟避虫蚁，千年徒为圣人死。</p>
                     
                     <p>行路难，在长安，长安大道连云端。</p>
                     
                     <p>虎豹夹峙天门关，飞龙冥冥不可攀。</p>
                     
                     <p>我欲追白日，拂面天风寒。</p>
                     
                     <p>是日君王徵才异，布衣飒遝四方至。</p>
                     
                     <p>相如作赋惊九重，空有缥缥淩云气。</p>
                     
                     <p>大臣尊绛灌，年少幸弘汤。</p>
                     
                     <p>颜驷困郎署，汲黯斥淮阳。</p>
                     
                     <p>江都寂寞无人问，长沙涕泪空断肠。</p>
                     
                     <p>劝君南行莫适越，北行莫适燕。</p>
                     
                     <p>昭王勾践已千古，孤臣重到心茫然。</p>
                     
                     <p>君不见吴越争雄东海边，勾践英英方少年。</p>
                     
                     <p>低心求士报吴耻，范蠡用之能回天。</p>
                     
                     <p>高岸深谷一朝异，三江五湖皆变迁。</p>
                     
                     <p>试问甬东夫妇人三百，何如会稽甲盾士五千。</p>
                     
                     <p>又不见燕齐逼处北海壖，忍诟包羞深自怜。</p>
                     
                     <p>齐强燕弱恣轥轹，虽欲报之无由缘。</p>
                     
                     <p>乐毅飘然自魏至，专阃摄行大将权。</p>
                     
                     <p>势如山崩黄河决，东下七十二城如转圜。</p>
                     
                     <p>两君今不见，何人肯掷黄金千。</p>
                     
                     <p>先筑高台后铸像，日月照耀云霞上。</p>
                     
                     <p>神禹一去蛇龙横，周公不来犀象舞。</p>
                     
                     <p>千家万家闭门户，日中不敢出，夜中不敢语，捲舌吞声作囚虏。</p>
                     
                     <p>父僵子仆尸纵横，哀哀寡妇泪如雨。</p>
                     
                     <p>男儿四方志，欲行不行奈何许。</p>
                     
                     <p>太行千仞犹可登，咫尺平地生险阻。</p>
                     
                     <p>行路难，心正苦。</p>
                     
                     <p>安得九原起周处，提剑入江斩长蛟，弯弓入山射虓虎，陆詟水慄窜如鼠。</p>
                     
                     <p>君不见吕梁之水鼋鼍不敢上，令人一望一惆怅。</p>
                     
                     <p>神鲤一跃龙门低，曝腮点额羞云泥。</p>
                     
                     <p>金鳞沙尾无不可，绝云升天谁如我。</p>
                     
                     <p>一旦天门折翼归，垂头伤损难再飞。</p>
                     
                     <p>楚人自王越人帝，蛮夷窃号徒儿戏。</p>
                     
                     <p>新室为蛇魏室虎，汉家朝庭何负汝。</p>
                     
                     <p>悠悠世事安足论，广池高官多盗门。</p>
                     
                     <p>刘安轻王家慕仙，谁见白日升青天。</p>
                     
                     <p>箫衍舍帝身求佛，宁知台城为地狱。</p>
                     
                     <p>阻兵安忍终自焚，残民逞欲难为福。</p>
                     
                     <p>世人营营何足道，心醉纷华口释老。</p>
                     
                     <p>婴儿姹女无根株，坐猿睡蛇多畏途。</p>
                     
                     <p>窜身荆棘寻欢娱，愿生两翅追亡逋。</p>
                     
                     <p>断港绝潢不可诬，归来归来天为徒。</p>
                     
                     <p>有鸟有鸟名鹣鹣，双飞双宿不羡仙。</p>
                     
                     <p>朝啄黄金粒，暮饮碧玉泉。</p>
                     
                     <p>时时引雏飞上天，雄鸣雌应终百年。</p>
                     
                     <p>远不希凤与凰，近不学鸳与鸯。</p>
                     
                     <p>鸳鸯朝集玉阶下，双翼戢戢依稻粱。</p>
                     
                     <p>岂知雁鹜遥相妒，含愤不得高飞飏。</p>
                     
                     <p>凤凰夕汛瑶池上，心厌世纷淩风霜。</p>
                     
                     <p>桐花竹实不易得，忍饥不敢远翱翔。</p>
                     
                     <p>天生万物各有命，慎勿歧路徘徊私自伤。</p>
                     
                     <p>君不见铜鞮宫，晋侯荒宴为谁雄。</p>
                     
                     <p>君不见章华台，楚王骄侈安在哉。</p>
                     
                     <p>关中郿邬生草莱，燕南易京飞尘埃。</p>
                     
                     <p>霸图雄业今若此，豪华谁能保终始。</p>
                     
                     <p>人生百年一梦耳，白须如草拔还生，红颜如花落不起。</p>
                     
                     <p>高歌金石声激扬，陋巷箪瓢何足伤。</p>
                     
                     <p>子贡连骑愧原宪，景公千驷羞首阳。</p>
                     
                     <p>楚人莫笑郦生狂，今日不乐来日短，满眼儿孙如我长。</p>
                     
                     <p>家无苏秦负郭五亩田，幸有君平床头六百钱。</p>
                     
                     <p>有钱宜觅陶元亮，有酒宜呼老郑虔。</p>
                     
                     <p>君不见建章宫中秋风起，仙人清泪滴铅水。</p>
                     
                     <p>横汾楼船不再来，兰秀菊芳委蒿里。</p>
                     
                     <p>又不见铜雀台上春风来，穗帐无人常自开。</p>
                     
                     <p>对酒当歌难再得，明月空照黄金罍。</p>
                     
                     <p>生前相遇且为乐，何不痛饮三百杯。</p>
                     
                     <p>陇头一片孤云飞，千秋万岁去不归。</p>
                     
                     <p>江上一拳孤峰见，朝朝暮暮看不厌。</p>
                     
                     <p>孤峰高处自生云，吐纳絪缊日千变。</p>
                     
                     <p>磐石千年君莫辞，长风万里君休羡。</p>
                     
                     <p>风散云销又一时，磐石方固无穷期，日暮途远君应知。</p>
                     
                     <p>丈夫意气淩八荒，出与鸾凤争翱翔。</p>
                     
                     <p>誓将然诺报知己，寸心耿耿明秋霜。</p>
                     
                     <p>一朝风沙黯天起，羽毛憔悴独摧藏。</p>
                     
                     <p>我欲西归山路绝，我欲东渡海波长。</p>
                     
                     <p>与君携手上河梁，侧身四望心茫茫。</p>
                     
                     <p>愚公精卫不可待，巨灵夸父今安在。</p>
                     
                     <p>我且为君手拔昆仑掷虞渊。</p>
                     
                     <p>君亦为吾脚蹴蓬莱塞东海。</p>
                     
                     <p>大鹏欲快逍遥游，会是乾坤有迁改。</p>
                     
                </div>


                <div class="meta content">
                    <hr class="line" align="right">
                    <p><a class="link under" href="../../www/list/中国近代诗五十六.html">中国近代诗五十六</a></p>
                    <p></p>
                    <p></p>
                </div>

                
            </div>
        </div>
    </div>
</div>

        <div class="mobile">
            <div id="footer" class="content">
                <div id="jinrishici-tag">水月</div>
                <span id="jinrishici-sentence">掬水月在手，弄花香满衣.</span>
            </div>

            <div class="end content">
                <p>© <a class="link under" href="https://weibo.com/wizardzhou/home">wizardzhou.weibo</a> 2020</p>
            </div>
        </div>
        <a href="http://wizardzhou.gitee.io/poem/" class="home-page" aria-label="View my home">
            <img border="0" src="/images/wizardzhou.png" />
        </a>
        </div>
    </body>
    
    
    <script>
    // 今日诗词
    function jinrishiciLoad () {
        var xhr = new XMLHttpRequest();
        xhr.open('get', 'https://v2.jinrishici.com/one.json');
        xhr.withCredentials = true;
        xhr.onreadystatechange = function () {
          if (xhr.readyState === 4) {
            var data = JSON.parse(xhr.responseText);
            // 处理示例
            var gushici = document.getElementById('jinrishici-sentence');
            gushici.innerText = data.data.content;
            var gushiciTag = document.getElementById('jinrishici-tag');
            if (data.data.matchTags.length > 0) {
                gushiciTag.innerText = data.data.matchTags[0];
            } else {
                gushiciTag.innerText = data.data.origin.author;
            }
          }
        };
        xhr.send();
    }

    jinrishiciLoad()
    </script>
    

</html>