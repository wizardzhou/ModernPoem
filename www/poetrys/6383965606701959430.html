<!DOCTYPE html>
<html>
    <head>
        <meta charset="utf-8">
        
    
        <title> 己卯三月舟发永泰赴永新石灰桥 | 中国近代诗十五 </title>
        <meta name="author"  content="JackeyGao">
        <meta name="description" content="Wizardzhou, 万物有灵且美.">
        <meta name="keywords"  content="Wizardzhou,, Python, Django, Poem, chinese-poetry">
        <meta http-equiv="X-UA-Compatible" content="IE=edge,chrome=1" />
        <meta name="viewport" content="width=device-width, initial-scale=1">
        <link rel="stylesheet" href="../../assets/global.css?v=3334">
        <link rel="stylesheet" href="../../assets/theme.css">
        <link rel="stylesheet" href="../../assets/semantic/components/site.min.css">
        <link rel="apple-touch-icon" sizes="180x180" href="../../assets/favicon/apple-touch-icon.png">
<link rel="icon" type="image/png" sizes="32x32" href="../../assets/favicon/favicon-32x32.png">
<link rel="icon" type="image/png" sizes="16x16" href="../../assets/favicon/favicon-16x16.png">
<link rel="manifest" href="../../assets/favicon/site.webmanifest">
<link rel="mask-icon" href="../../assets/favicon/safari-pinned-tab.svg" color="#5bbad5">
<link rel="shortcut icon" href="../../assets/favicon/favicon.ico">
<meta name="msapplication-TileColor" content="#da532c">
<meta name="msapplication-config" content="../../assets/favicon/browserconfig.xml">
<meta name="theme-color" content="#ffffff">
    <link rel="stylesheet" href="../../assets/semantic/components/grid.min.css">

    </head>
    
    <body>
        <div id="main" style="background-image: url('../../assets/images/ying.png'); ">
        
<div id="detail" class="ui stackable two column grid">
    <div class="zuo column">
        <div class="cover" style="background-image: url('../../images/unsplash244.jpg');">
            <div class="intro">
                <div class="inner">
                来自: <a href="https://unsplash.com" target="blank">unsplash</a>
                </div>
            </div>
        </div>
    </div>
    <div class="you column">
        <div class="poetry">
            <div class="inner-wrapper">
                <div class="title">
                    己卯三月舟发永泰赴永新石灰桥
                </div>
                <div class="author">
                    涂世恩
                </div>

                <div class="content" style="padding-left: 1em;">
                     
                     <p>江南寇益骄，贤者思避地。</p>
                     
                     <p>偷生非吾徒，弦歌宁可废？堂堂复兴业，以此孕元气。</p>
                     
                     <p>西山圉未固，坐闻南昌弃。</p>
                     
                     <p>安义传失守，奉靖复相继。</p>
                     
                     <p>含泪决再迁，校中顿如沸。</p>
                     
                     <p>师生黯然别，覆巢惨无异。</p>
                     
                     <p>明发携妇弱，聊作买舟计。</p>
                     
                     <p>江边接舳舻，一一来封示。</p>
                     
                     <p>破漏虽幸得，唇舌既云敝。</p>
                     
                     <p>南风久不竞，欸乃惜濡滞。</p>
                     
                     <p>回望文昌塔，依依有馀思。</p>
                     
                     <p>橘林云与平，千家隔苍翠。</p>
                     
                     <p>薄暮舣峡江，两岸山夹峙。</p>
                     
                     <p>盈盈一水通，天险疑可制。</p>
                     
                     <p>草木郁春城，中蕴荒凉意。</p>
                     
                     <p>昏灯刺眼明，狂鼾妒人睡。</p>
                     
                     <p>怅望月影斜，梦竟为我避。</p>
                     
                     <p>舀水煮江鱼，朝餐殊不费。</p>
                     
                     <p>佐以土产粉，大嚼有馀味。</p>
                     
                     <p>行近三曲滩，风雨压头至。</p>
                     
                     <p>涛山互推排，枕席为移位。</p>
                     
                     <p>老媪悲诵佛，小儿啼弃饵。</p>
                     
                     <p>而我展杜诗，甘吟了无畏。</p>
                     
                     <p>呼吸千帆定，南奔如渴骥。</p>
                     
                     <p>槃槃吉安城，倏已来眼际。</p>
                     
                     <p>登岸一徘徊，精华委凋瘵。</p>
                     
                     <p>敌机时肆虐，白日门多闭。</p>
                     
                     <p>居者侧耳听，行人翘首视。</p>
                     
                     <p>警笛一悲鸣，忽忽忘所自。</p>
                     
                     <p>林迷鸟乱投，予亦匿沟次。</p>
                     
                     <p>日影下青萝，风定自摇曳。</p>
                     
                     <p>静观意若忘，悠悠成妙契。</p>
                     
                     <p>偷眼瓦砾场，中有万人泪。</p>
                     
                     <p>死者骨已灰，青烟犹若燧。</p>
                     
                     <p>痛心念人言，昨日午前事。</p>
                     
                     <p>亚东久并立，同种一文字。</p>
                     
                     <p>相煎无乃愚，自伐尤不智。</p>
                     
                     <p>求生出孤注，匹夫不夺志。</p>
                     
                     <p>屠灭及后方，横暴古无例。</p>
                     
                     <p>月上万灯华，裙屐转都媚。</p>
                     
                     <p>乘夜各有营，憧憧俨狐魅。</p>
                     
                     <p>微闻丝竹声，悠扬出高第。</p>
                     
                     <p>从知生死关，中亦有人醉。</p>
                     
                     <p>惊定议易舟，未敢失交臂。</p>
                     
                     <p>仰天索价昂，出门诚不易。</p>
                     
                     <p>乱世视太平，千里在庭砌。</p>
                     
                     <p>逆水挽危樯，帆楫失其利。</p>
                     
                     <p>滞重去若牛，进钝退何锐。</p>
                     
                     <p>半日抵神冈，敌机见青霭。</p>
                     
                     <p>轧轧声在顶，一弹下平濑。</p>
                     
                     <p>望之不十寻，浪花涌澎湃。</p>
                     
                     <p>大鱼浮满江，价贱未须卖。</p>
                     
                     <p>虎口庆重生，安命复何赖。</p>
                     
                     <p>过此滩渐多，处处藏机械。</p>
                     
                     <p>一滩一滩高，一滩一滩隘。</p>
                     
                     <p>张吻如有伺，磨牙疑不耐。</p>
                     
                     <p>败舟散前流，飘蓬知何届？纤夫五六人，力疲神亦败。</p>
                     
                     <p>尻高出林表，首乃埋草内。</p>
                     
                     <p>啁哳劳者歌，时引村尨吠。</p>
                     
                     <p>两岸山连镳，两山树张盖。</p>
                     
                     <p>峰回水异流，路转鱼逐队。</p>
                     
                     <p>参差绿成围，高下红相对。</p>
                     
                     <p>花花香自升，叶叶光可爱。</p>
                     
                     <p>妆出晚春容，妖韶有馀态。</p>
                     
                     <p>遥指化骨滩，舟子色相戒。</p>
                     
                     <p>滩侧横鱼梁，银涛相击汰。</p>
                     
                     <p>白日奋雷霆，晴空弄阴晦。</p>
                     
                     <p>大石扼中流，孤航下其背。</p>
                     
                     <p>虎痒竟可揩，拍手真一快。</p>
                     
                     <p>步步度荆棘，过此意无碍。</p>
                     
                     <p>枪声忽撼篷，速舣谁敢懈。</p>
                     
                     <p>赳赳四五夫，封船肆狡狯。</p>
                     
                     <p>竟欲夺吾有，逍遥供彼载。</p>
                     
                     <p>宛转相与求，强辞杂诟谇。</p>
                     
                     <p>世乱理久亡，即此安足怪。</p>
                     
                     <p>不见老榜人，两腿饱皮带。</p>
                     
                     <p>有勇当杀故，卫民顾为害。</p>
                     
                     <p>传闻吾丰城，警队竟哗溃。</p>
                     
                     <p>从未见一敌，焚掠出阛阓。</p>
                     
                     <p>沿途鸡犬绝，流民更谁绘？嗟嗟保甲疏，豺狼成啸聚。</p>
                     
                     <p>训练复无方，吾事焉不坏？摇兀及兼旬，始入永新界。</p>
                     
                     <p>江山益雄秀，花竹何暗暧。</p>
                     
                     <p>交通辟新途，团圞荫松桧。</p>
                     
                     <p>不闻喊弟兄，但闻呼姊妹。</p>
                     
                     <p>跣足赤双颊，谁能施粉黛？勤非男子及，力堪男子赛。</p>
                     
                     <p>种作泥中者，粥粥皆此辈。</p>
                     
                     <p>乃知天生材，元不限流派。</p>
                     
                     <p>人力诚已充，物力自丰沛。</p>
                     
                     <p>抗敌同一心，胜不待蓍蔡。</p>
                     
                     <p>试展历史看，外侮非一代。</p>
                     
                     <p>忧患生之徒，古人有良诲。</p>
                     
                     <p>大痛忍眼前，此心应不昧。</p>
                     
                     <p>请听杀敌歌，四船何慷慨。</p>
                     
                     <p>江风浩荡吹，红日已西迈。</p>
                     
                     <p>民气茁已长，吾兴殊未艾。</p>
                     
                     <p>终当饮榑桑，一蹴樱花碎。</p>
                     
                </div>


                <div class="meta content">
                    <hr class="line" align="right">
                    <p><a class="link under" href="../../www/list/中国近代诗十五.html">中国近代诗十五</a></p>
                    <p></p>
                    <p></p>
                </div>

                
            </div>
        </div>
    </div>
</div>

        <div class="mobile">
            <div id="footer" class="content">
                <div id="jinrishici-tag">水月</div>
                <span id="jinrishici-sentence">掬水月在手，弄花香满衣.</span>
            </div>

            <div class="end content">
                <p>© <a class="link under" href="https://weibo.com/wizardzhou/home">wizardzhou.weibo</a> 2020</p>
            </div>
        </div>
        <a href="http://wizardzhou.gitee.io/poem/" class="home-page" aria-label="View my home">
            <img border="0" src="/images/wizardzhou.png" />
        </a>
        </div>
    </body>
    
    
    <script>
    // 今日诗词
    function jinrishiciLoad () {
        var xhr = new XMLHttpRequest();
        xhr.open('get', 'https://v2.jinrishici.com/one.json');
        xhr.withCredentials = true;
        xhr.onreadystatechange = function () {
          if (xhr.readyState === 4) {
            var data = JSON.parse(xhr.responseText);
            // 处理示例
            var gushici = document.getElementById('jinrishici-sentence');
            gushici.innerText = data.data.content;
            var gushiciTag = document.getElementById('jinrishici-tag');
            if (data.data.matchTags.length > 0) {
                gushiciTag.innerText = data.data.matchTags[0];
            } else {
                gushiciTag.innerText = data.data.origin.author;
            }
          }
        };
        xhr.send();
    }

    jinrishiciLoad()
    </script>
    

</html>