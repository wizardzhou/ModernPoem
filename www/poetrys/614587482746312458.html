<!DOCTYPE html>
<html>
    <head>
        <meta charset="utf-8">
        
    
        <title> 石经山 | 中国近代诗四十九 </title>
        <meta name="author"  content="JackeyGao">
        <meta name="description" content="Wizardzhou, 万物有灵且美.">
        <meta name="keywords"  content="Wizardzhou,, Python, Django, Poem, chinese-poetry">
        <meta http-equiv="X-UA-Compatible" content="IE=edge,chrome=1" />
        <meta name="viewport" content="width=device-width, initial-scale=1">
        <link rel="stylesheet" href="../../assets/global.css?v=3334">
        <link rel="stylesheet" href="../../assets/theme.css">
        <link rel="stylesheet" href="../../assets/semantic/components/site.min.css">
        <link rel="apple-touch-icon" sizes="180x180" href="../../assets/favicon/apple-touch-icon.png">
<link rel="icon" type="image/png" sizes="32x32" href="../../assets/favicon/favicon-32x32.png">
<link rel="icon" type="image/png" sizes="16x16" href="../../assets/favicon/favicon-16x16.png">
<link rel="manifest" href="../../assets/favicon/site.webmanifest">
<link rel="mask-icon" href="../../assets/favicon/safari-pinned-tab.svg" color="#5bbad5">
<link rel="shortcut icon" href="../../assets/favicon/favicon.ico">
<meta name="msapplication-TileColor" content="#da532c">
<meta name="msapplication-config" content="../../assets/favicon/browserconfig.xml">
<meta name="theme-color" content="#ffffff">
    <link rel="stylesheet" href="../../assets/semantic/components/grid.min.css">

    </head>
    
    <body>
        <div id="main" style="background-image: url('../../assets/images/ying.png'); ">
        
<div id="detail" class="ui stackable two column grid">
    <div class="zuo column">
        <div class="cover" style="background-image: url('../../images/img42.jpg');">
            <div class="intro">
                <div class="inner">
                来自: <a href="#" target="blank">互联网</a>
                </div>
            </div>
        </div>
    </div>
    <div class="you column">
        <div class="poetry">
            <div class="inner-wrapper">
                <div class="title">
                    石经山
                </div>
                <div class="author">
                    黄浚
                </div>

                <div class="content" style="padding-left: 1em;">
                     
                     <p>拘尸阇维逾千年，三藏罗汉相矫虔。</p>
                     
                     <p>鸠尸那竭国入海，正法当灭无再延。</p>
                     
                     <p>阿难垂泪告四众，永世释子心悁悁。</p>
                     
                     <p>北齐慧思憬此志，护法自谓藏山便。</p>
                     
                     <p>琬师瓶锡继不坠，追琢秀景留幽燕。</p>
                     
                     <p>我踰防山拊南隩，岭脊遥见青摩天。</p>
                     
                     <p>皠皠洞门列飞楯，稍有松柏芃其巅。</p>
                     
                     <p>洁斋向晚宿西峪，晓蹋荦确辞竹箯。</p>
                     
                     <p>兹山脉导红螺崄，般州岢罗相周旋。</p>
                     
                     <p>洪荒旧传七龙穴，谁其得者南岳禅。</p>
                     
                     <p>想当伐山践弘愿，亿众邪许开必先。</p>
                     
                     <p>上烦雷车漂香树，下乞宫禁糜金钱。</p>
                     
                     <p>创源大业逮贞观，涅槃经始完彫镌。</p>
                     
                     <p>砻磨方石锢以铁，缒凿甘井岩为穿。</p>
                     
                     <p>祖堂五代踵将作，佛力所向无至坚。</p>
                     
                     <p>自唐迄辽盛写补，朝山五塔思金仙。</p>
                     
                     <p>雷音一洞最袤广，千佛绘柱书字妍。</p>
                     
                     <p>其馀诸洞閟白日，时有异客窥椎毡。</p>
                     
                     <p>我来凭眺致三叹，嵎地杰构天能全。</p>
                     
                     <p>众生已在瞋恚窟，孰发龙藏消冤愆。</p>
                     
                     <p>袈裟变白度不远，文字刊落言无诠。</p>
                     
                     <p>眼前涿野绿浩浩，昨岁战骨萦荒烟。</p>
                     
                </div>


                <div class="meta content">
                    <hr class="line" align="right">
                    <p><a class="link under" href="../../www/list/中国近代诗四十九.html">中国近代诗四十九</a></p>
                    <p></p>
                    <p></p>
                </div>

                
            </div>
        </div>
    </div>
</div>

        <div class="mobile">
            <div id="footer" class="content">
                <div id="jinrishici-tag">水月</div>
                <span id="jinrishici-sentence">掬水月在手，弄花香满衣.</span>
            </div>

            <div class="end content">
                <p>© <a class="link under" href="https://weibo.com/wizardzhou/home">wizardzhou.weibo</a> 2020</p>
            </div>
        </div>
        <a href="http://wizardzhou.gitee.io/poem/" class="home-page" aria-label="View my home">
            <img border="0" src="/images/wizardzhou.png" />
        </a>
        </div>
    </body>
    
    
    <script>
    // 今日诗词
    function jinrishiciLoad () {
        var xhr = new XMLHttpRequest();
        xhr.open('get', 'https://v2.jinrishici.com/one.json');
        xhr.withCredentials = true;
        xhr.onreadystatechange = function () {
          if (xhr.readyState === 4) {
            var data = JSON.parse(xhr.responseText);
            // 处理示例
            var gushici = document.getElementById('jinrishici-sentence');
            gushici.innerText = data.data.content;
            var gushiciTag = document.getElementById('jinrishici-tag');
            if (data.data.matchTags.length > 0) {
                gushiciTag.innerText = data.data.matchTags[0];
            } else {
                gushiciTag.innerText = data.data.origin.author;
            }
          }
        };
        xhr.send();
    }

    jinrishiciLoad()
    </script>
    

</html>