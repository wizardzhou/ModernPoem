<!DOCTYPE html>
<html>
    <head>
        <meta charset="utf-8">
        
    
        <title> 无题集玉溪生诗十九首 | 中国近代诗五十六 </title>
        <meta name="author"  content="JackeyGao">
        <meta name="description" content="Wizardzhou, 万物有灵且美.">
        <meta name="keywords"  content="Wizardzhou,, Python, Django, Poem, chinese-poetry">
        <meta http-equiv="X-UA-Compatible" content="IE=edge,chrome=1" />
        <meta name="viewport" content="width=device-width, initial-scale=1">
        <link rel="stylesheet" href="../../assets/global.css?v=3334">
        <link rel="stylesheet" href="../../assets/theme.css">
        <link rel="stylesheet" href="../../assets/semantic/components/site.min.css">
        <link rel="apple-touch-icon" sizes="180x180" href="../../assets/favicon/apple-touch-icon.png">
<link rel="icon" type="image/png" sizes="32x32" href="../../assets/favicon/favicon-32x32.png">
<link rel="icon" type="image/png" sizes="16x16" href="../../assets/favicon/favicon-16x16.png">
<link rel="manifest" href="../../assets/favicon/site.webmanifest">
<link rel="mask-icon" href="../../assets/favicon/safari-pinned-tab.svg" color="#5bbad5">
<link rel="shortcut icon" href="../../assets/favicon/favicon.ico">
<meta name="msapplication-TileColor" content="#da532c">
<meta name="msapplication-config" content="../../assets/favicon/browserconfig.xml">
<meta name="theme-color" content="#ffffff">
    <link rel="stylesheet" href="../../assets/semantic/components/grid.min.css">

    </head>
    
    <body>
        <div id="main" style="background-image: url('../../assets/images/ying.png'); ">
        
<div id="detail" class="ui stackable two column grid">
    <div class="zuo column">
        <div class="cover" style="background-image: url('../../images/img28.jpg');">
            <div class="intro">
                <div class="inner">
                来自: <a href="#" target="blank">互联网</a>
                </div>
            </div>
        </div>
    </div>
    <div class="you column">
        <div class="poetry">
            <div class="inner-wrapper">
                <div class="title">
                    无题集玉溪生诗十九首
                </div>
                <div class="author">
                    胡士瑩
                </div>

                <div class="content" style="padding-left: 1em;">
                     
                     <p>芳草如茵忆吐时，收将凤纸写相思。</p>
                     
                     <p>花须柳眼各无赖，雨落月明俱不知。</p>
                     
                     <p>冰簟且眠金缕枕，灵风正满碧桃枝。</p>
                     
                     <p>蓬山此去无多路，恐是仙家好别离。</p>
                     
                     <p>春阴只欲傍高楼，楼上黄昏望欲休。</p>
                     
                     <p>蜡照半笼金翡翠，绣檀回枕玉雕锼。</p>
                     
                     <p>宓妃腰细才胜露，王粲春来更远游。</p>
                     
                     <p>目断故园人不至，花明柳暗绕天愁。</p>
                     
                     <p>凤城寒尽怕春宵，莫损愁眉与细腰。</p>
                     
                     <p>湘泪浅深滋竹色，碧潭珍重驻兰桡。</p>
                     
                     <p>几时心绪浑无事，惟有衣香染未消。</p>
                     
                     <p>守到清秋还寂寞，王孙归路一何遥。</p>
                     
                     <p>隔得卢家白玉堂，古来才命两相妨。</p>
                     
                     <p>庄生晓梦迷蝴蝶，侍女吹笙弄凤凰。</p>
                     
                     <p>阆苑有书多附鹤，小姑居处本无郎。</p>
                     
                     <p>深知身在情常在，但惜流尘暗烛房。</p>
                     
                     <p>昔年相望抵天涯，枉破阳城十万家。</p>
                     
                     <p>犹自金鞍对芳草，更持红烛赏残花。</p>
                     
                     <p>相逢一笑怜疏放，少得团圆足怨嗟。</p>
                     
                     <p>检与神方教驻景，不教容易损年华。</p>
                     
                     <p>石楠花发旧琴台，一寸相思一寸灰。</p>
                     
                     <p>海阔天翻迷处所，廊深阁迥此徘徊。</p>
                     
                     <p>玉珰缄劄何由达，固漆投胶不可开。</p>
                     
                     <p>惟有梦中相近分，年华犹共水相催。</p>
                     
                     <p>画楼西畔桂堂东，来是空言去绝踪。</p>
                     
                     <p>云路招邀回彩凤，玉壶传点咽铜龙。</p>
                     
                     <p>轻衫薄袖当君意，乞脑剜身结愿重。</p>
                     
                     <p>玉骨瘦来无一把，丹炉犹用紫泥封。</p>
                     
                     <p>不教肠断忆同群，两两鸳鸯护水纹。</p>
                     
                     <p>愿得勾芒索青女，欲书花片寄朝云。</p>
                     
                     <p>西园碧树今谁主，世路干戈惜暂分。</p>
                     
                     <p>直道相思了无益，褰帷旧貌似元君。</p>
                     
                     <p>可惜秋眸一脔光，未妨惆怅是清狂。</p>
                     
                     <p>遥知小阁还斜照，不信年华有断肠。</p>
                     
                     <p>永忆江湖归白发，本来银汉是红墙。</p>
                     
                     <p>清声不远行人去，此去瑶池地共长。</p>
                     
                     <p>君问归期未有期，洞房帘箔至今垂。</p>
                     
                     <p>枉教紫凤无栖处，便是孤鸾罢舞时。</p>
                     
                     <p>斑竹岭边无限泪，相思树上合欢枝。</p>
                     
                     <p>如何一梦高唐雨，罗荐春香暖不知。</p>
                     
                     <p>月中霜里斗婵娟，只是当时已惘然。</p>
                     
                     <p>瑶瑟愔愔藏楚弄，云孙帖帖卧秋烟。</p>
                     
                     <p>定知何逊缘联句，莫见洪崖又拍肩。</p>
                     
                     <p>一口红霞夜深嚼，微香冉冉泪涓涓。</p>
                     
                     <p>怅望银河吹玉笙，相思迢递隔重城。</p>
                     
                     <p>越罗冷薄金泥重，清月依微香露轻。</p>
                     
                     <p>乌鹊失栖常不定，神仙有分岂关情。</p>
                     
                     <p>青袍白简风流极，任昉当年有美名。</p>
                     
                     <p>一生长对水晶盘，夜薄临醒玉艳寒。</p>
                     
                     <p>何处哀筝随急管，岂知孤凤接离鸾。</p>
                     
                     <p>桂宫留影光难取，蜡炬成灰泪始乾。</p>
                     
                     <p>终日相思却相怨，南风无处附平安。</p>
                     
                     <p>全家罗袜起秋尘，忍为黄金不为人。</p>
                     
                     <p>愿得天牢锁冤魄，枉缘书劄损文鳞。</p>
                     
                     <p>江鱼朔雁长相忆，剑栈风樯各苦辛。</p>
                     
                     <p>曾是寂寥金烬暗，云屏不动掩孤嚬。</p>
                     
                     <p>郁金堂北画楼东，心有灵犀一点通。</p>
                     
                     <p>玉简赐书迷凤象，楚歌重叠怨兰丛。</p>
                     
                     <p>贾生年少虚垂泪，赵后身轻欲倚风。</p>
                     
                     <p>清漏渐移想望久，直教银汉堕怀中。</p>
                     
                     <p>雨打湘灵五十弦，一弦一柱思华年。</p>
                     
                     <p>天荒地变心虽折，对影闻声已可怜。</p>
                     
                     <p>欲就麻姑买沧海，可能留命待桑田。</p>
                     
                     <p>未知歌舞能多少，此夜西亭月正圆。</p>
                     
                     <p>梦中来数觉来稀，日射纱窗风撼扉。</p>
                     
                     <p>垂手乱翻雕玉佩，不寒常著五铢衣。</p>
                     
                     <p>轻身灭影何可望，珠箔飘灯独自归。</p>
                     
                     <p>尽日伤心人不见，木棉花暖鹧鸪飞。</p>
                     
                     <p>卧来无睡欲如何，一夜芙蓉红泪多。</p>
                     
                     <p>欲织相思花寄远，空闻子夜鬼悲歌。</p>
                     
                     <p>已悲节物同塞雁，未抵青袍送玉珂。</p>
                     
                     <p>却忆短亭回首处，风光今日两蹉跎。</p>
                     
                     <p>东阁无因得再窥，有人惆怅卧遥帷。</p>
                     
                     <p>由来碧落银河畔，分隔休灯灭烛时。</p>
                     
                     <p>谁与王昌报消息，非关宋玉有微辞。</p>
                     
                     <p>此情可待成追忆，莫道人间总不知。</p>
                     
                </div>


                <div class="meta content">
                    <hr class="line" align="right">
                    <p><a class="link under" href="../../www/list/中国近代诗五十六.html">中国近代诗五十六</a></p>
                    <p></p>
                    <p></p>
                </div>

                
            </div>
        </div>
    </div>
</div>

        <div class="mobile">
            <div id="footer" class="content">
                <div id="jinrishici-tag">水月</div>
                <span id="jinrishici-sentence">掬水月在手，弄花香满衣.</span>
            </div>

            <div class="end content">
                <p>© <a class="link under" href="https://weibo.com/wizardzhou/home">wizardzhou.weibo</a> 2020</p>
            </div>
        </div>
        <a href="http://wizardzhou.gitee.io/poem/" class="home-page" aria-label="View my home">
            <img border="0" src="/images/wizardzhou.png" />
        </a>
        </div>
    </body>
    
    
    <script>
    // 今日诗词
    function jinrishiciLoad () {
        var xhr = new XMLHttpRequest();
        xhr.open('get', 'https://v2.jinrishici.com/one.json');
        xhr.withCredentials = true;
        xhr.onreadystatechange = function () {
          if (xhr.readyState === 4) {
            var data = JSON.parse(xhr.responseText);
            // 处理示例
            var gushici = document.getElementById('jinrishici-sentence');
            gushici.innerText = data.data.content;
            var gushiciTag = document.getElementById('jinrishici-tag');
            if (data.data.matchTags.length > 0) {
                gushiciTag.innerText = data.data.matchTags[0];
            } else {
                gushiciTag.innerText = data.data.origin.author;
            }
          }
        };
        xhr.send();
    }

    jinrishiciLoad()
    </script>
    

</html>