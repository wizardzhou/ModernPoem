<!DOCTYPE html>
<html>
    <head>
        <meta charset="utf-8">
        
    
        <title> 吕郎曲 | 中国近代诗九 </title>
        <meta name="author"  content="JackeyGao">
        <meta name="description" content="Wizardzhou, 万物有灵且美.">
        <meta name="keywords"  content="Wizardzhou,, Python, Django, Poem, chinese-poetry">
        <meta http-equiv="X-UA-Compatible" content="IE=edge,chrome=1" />
        <meta name="viewport" content="width=device-width, initial-scale=1">
        <link rel="stylesheet" href="../../assets/global.css?v=3334">
        <link rel="stylesheet" href="../../assets/theme.css">
        <link rel="stylesheet" href="../../assets/semantic/components/site.min.css">
        <link rel="apple-touch-icon" sizes="180x180" href="../../assets/favicon/apple-touch-icon.png">
<link rel="icon" type="image/png" sizes="32x32" href="../../assets/favicon/favicon-32x32.png">
<link rel="icon" type="image/png" sizes="16x16" href="../../assets/favicon/favicon-16x16.png">
<link rel="manifest" href="../../assets/favicon/site.webmanifest">
<link rel="mask-icon" href="../../assets/favicon/safari-pinned-tab.svg" color="#5bbad5">
<link rel="shortcut icon" href="../../assets/favicon/favicon.ico">
<meta name="msapplication-TileColor" content="#da532c">
<meta name="msapplication-config" content="../../assets/favicon/browserconfig.xml">
<meta name="theme-color" content="#ffffff">
    <link rel="stylesheet" href="../../assets/semantic/components/grid.min.css">

    </head>
    
    <body>
        <div id="main" style="background-image: url('../../assets/images/ying.png'); ">
        
<div id="detail" class="ui stackable two column grid">
    <div class="zuo column">
        <div class="cover" style="background-image: url('../../images/img34.jpg');">
            <div class="intro">
                <div class="inner">
                来自: <a href="#" target="blank">互联网</a>
                </div>
            </div>
        </div>
    </div>
    <div class="you column">
        <div class="poetry">
            <div class="inner-wrapper">
                <div class="title">
                    吕郎曲
                </div>
                <div class="author">
                    杜关
                </div>

                <div class="content" style="padding-left: 1em;">
                     
                     <p>金台花月韩潭酒，珠帘豆蔻旗亭柳。</p>
                     
                     <p>十载悠悠归去来，何戡几人我老丑。</p>
                     
                     <p>国破楼空寒玉笙，那复江云飞锦城。</p>
                     
                     <p>群儿鸡至斗妖媚，蔓草王风无正声。</p>
                     
                     <p>百亩园中植佳蕙，吕郎小住足流憩。</p>
                     
                     <p>自来歌舞陋巴歈，早拼钧乐动天帝。</p>
                     
                     <p>韶年挟瑟入长安，仙袂翩翩夹道看。</p>
                     
                     <p>王稼柘枝偏善舞，袁绹水调不胜寒。</p>
                     
                     <p>霞芬门下称双妙，梅郎一顾吕郎笑。</p>
                     
                     <p>同时兰蕙媚国香，掩扇吹云共高调。</p>
                     
                     <p>吕郎玉貌尤温其，婉如闺秀处芳闺。</p>
                     
                     <p>扑朔雌雄那可辨，妒煞女伶刘喜奎。</p>
                     
                     <p>天生慧质娴文雅，门前不系王侯马。</p>
                     
                     <p>众中往往轻豪贵，未肯低头拜须贾。</p>
                     
                     <p>以色事人非所安，舍身渡世奚辞难。</p>
                     
                     <p>知者何稀歌何苦，声凄双泪红阑干。</p>
                     
                     <p>光宣以来侈淫靡，鼓鼙暗逐霓裳起。</p>
                     
                     <p>可怜朝士恣欢娱，池台醉梦半生死。</p>
                     
                     <p>繁弦入破念家山，玉树狂歌兴未删。</p>
                     
                     <p>三楚烽烟莽河朔，沧桑一霎怆红颜。</p>
                     
                     <p>嗟余弃职西归蜀，吕郎返旆岷江曲。</p>
                     
                     <p>逢人涕泣说兴亡，顾我牢愁慰幽独。</p>
                     
                     <p>初言民贵民有权，何悟天坠更无天。</p>
                     
                     <p>酒绔愁见姜荆宝，花落偏逢李龟年。</p>
                     
                     <p>蜀乱如麻苦无绪，群盗如毛竟屯聚。</p>
                     
                     <p>殷忧天下敬新磨，吕郎批手恨不武。</p>
                     
                     <p>又挂征帆走上都，余亦还家归故庐。</p>
                     
                     <p>五年一别事千变，中间消息增烦纡。</p>
                     
                     <p>议事堂开陈法宪，城社鼠狐方遘患。</p>
                     
                     <p>随处惊闻草木兵，造门重睹芙蓉面。</p>
                     
                     <p>为言直北多寇氛，樊易而外无诗人。</p>
                     
                     <p>紫云老去砚侬死，梨园子弟随烟尘。</p>
                     
                     <p>梅郎东出扶桑路，归装千万计无数。</p>
                     
                     <p>我从空谷撷幽芳，不重黄金重词赋。</p>
                     
                     <p>我闻此语愕然惊，浊世宁惟我独醒。</p>
                     
                     <p>笑人鸡骛争虫蚁，为尔山隰歌榛苓。</p>
                     
                     <p>即今姣好尚如此，可惜白头吾老矣。</p>
                     
                     <p>我书古趣少人知，郎得一字千金抵。</p>
                     
                     <p>歌成吕郎曲一篇，写入百种柴扉笺。</p>
                     
                     <p>闲与张徽听夜曲，却话开元全盛年。</p>
                     
                </div>


                <div class="meta content">
                    <hr class="line" align="right">
                    <p><a class="link under" href="../../www/list/中国近代诗九.html">中国近代诗九</a></p>
                    <p></p>
                    <p></p>
                </div>

                
            </div>
        </div>
    </div>
</div>

        <div class="mobile">
            <div id="footer" class="content">
                <div id="jinrishici-tag">水月</div>
                <span id="jinrishici-sentence">掬水月在手，弄花香满衣.</span>
            </div>

            <div class="end content">
                <p>© <a class="link under" href="https://weibo.com/wizardzhou/home">wizardzhou.weibo</a> 2020</p>
            </div>
        </div>
        <a href="http://wizardzhou.gitee.io/poem/" class="home-page" aria-label="View my home">
            <img border="0" src="/images/wizardzhou.png" />
        </a>
        </div>
    </body>
    
    
    <script>
    // 今日诗词
    function jinrishiciLoad () {
        var xhr = new XMLHttpRequest();
        xhr.open('get', 'https://v2.jinrishici.com/one.json');
        xhr.withCredentials = true;
        xhr.onreadystatechange = function () {
          if (xhr.readyState === 4) {
            var data = JSON.parse(xhr.responseText);
            // 处理示例
            var gushici = document.getElementById('jinrishici-sentence');
            gushici.innerText = data.data.content;
            var gushiciTag = document.getElementById('jinrishici-tag');
            if (data.data.matchTags.length > 0) {
                gushiciTag.innerText = data.data.matchTags[0];
            } else {
                gushiciTag.innerText = data.data.origin.author;
            }
          }
        };
        xhr.send();
    }

    jinrishiciLoad()
    </script>
    

</html>