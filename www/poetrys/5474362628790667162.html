<!DOCTYPE html>
<html>
    <head>
        <meta charset="utf-8">
        
    
        <title> 落花诗八首敬和春榆舅父原均 | 中国近代诗五十六 </title>
        <meta name="author"  content="JackeyGao">
        <meta name="description" content="Wizardzhou, 万物有灵且美.">
        <meta name="keywords"  content="Wizardzhou,, Python, Django, Poem, chinese-poetry">
        <meta http-equiv="X-UA-Compatible" content="IE=edge,chrome=1" />
        <meta name="viewport" content="width=device-width, initial-scale=1">
        <link rel="stylesheet" href="../../assets/global.css?v=3334">
        <link rel="stylesheet" href="../../assets/theme.css">
        <link rel="stylesheet" href="../../assets/semantic/components/site.min.css">
        <link rel="apple-touch-icon" sizes="180x180" href="../../assets/favicon/apple-touch-icon.png">
<link rel="icon" type="image/png" sizes="32x32" href="../../assets/favicon/favicon-32x32.png">
<link rel="icon" type="image/png" sizes="16x16" href="../../assets/favicon/favicon-16x16.png">
<link rel="manifest" href="../../assets/favicon/site.webmanifest">
<link rel="mask-icon" href="../../assets/favicon/safari-pinned-tab.svg" color="#5bbad5">
<link rel="shortcut icon" href="../../assets/favicon/favicon.ico">
<meta name="msapplication-TileColor" content="#da532c">
<meta name="msapplication-config" content="../../assets/favicon/browserconfig.xml">
<meta name="theme-color" content="#ffffff">
    <link rel="stylesheet" href="../../assets/semantic/components/grid.min.css">

    </head>
    
    <body>
        <div id="main" style="background-image: url('../../assets/images/ying.png'); ">
        
<div id="detail" class="ui stackable two column grid">
    <div class="zuo column">
        <div class="cover" style="background-image: url('../../images/unsplash271.jpg');">
            <div class="intro">
                <div class="inner">
                来自: <a href="https://unsplash.com" target="blank">unsplash</a>
                </div>
            </div>
        </div>
    </div>
    <div class="you column">
        <div class="poetry">
            <div class="inner-wrapper">
                <div class="title">
                    落花诗八首敬和春榆舅父原均
                </div>
                <div class="author">
                    黄浚
                </div>

                <div class="content" style="padding-left: 1em;">
                     
                     <p>中阿秋恨寄蘼芜，惆怅先逢雪一株。</p>
                     
                     <p>谡谡松馀夜叉臂，垂垂荇愧荇公须。</p>
                     
                     <p>凄迷阆苑空仙骨，临睨陈芳惜故都。</p>
                     
                     <p>莫叹女真黄落尽，天彭新种已成孤。</p>
                     
                     <p>锦茵早识等飘零，应悔新妆斗尹邢。</p>
                     
                     <p>午日不闻荣砌槿，恶风长见约池萍。</p>
                     
                     <p>提携柳仆呼康了，少小山公叹宁馨。</p>
                     
                     <p>天若埋忧借香冢，荷锄吾肯羡刘伶。</p>
                     
                     <p>赋才琼蕊恨无徵，萝茑看随尺木腾。</p>
                     
                     <p>酥手红凭迷迭槛，酒肠碧断鹿卢绳。</p>
                     
                     <p>沈湘词意愁绸蕙，掌庾家声感赉菱。</p>
                     
                     <p>千古春痕例夭阏，有涯休吊剡溪藤。</p>
                     
                     <p>年时汉苑侈芳菲，第一恩荣刻骨绯。</p>
                     
                     <p>仙侣已谐抛玉杵，故夫不忆为金徽。</p>
                     
                     <p>枝头鶗鴂长啼血，水次蛙蠙渐著衣。</p>
                     
                     <p>多事游丝镇横路，强违人意网斜晖。</p>
                     
                     <p>春心蜡炬共为灰，春燕真成集夏台。</p>
                     
                     <p>翠点屋山侵密雨，绿阴阁道转轻雷。</p>
                     
                     <p>远遮西日凭何手，沈醉东风不自哀。</p>
                     
                     <p>寄语荔支莫矜艳，绣堆原近鼓鼙堆。</p>
                     
                     <p>往事清漳秉烛游，柳绵吹尽始牵愁。</p>
                     
                     <p>比红罗掾吟难妥，落墨徐家画却羞。</p>
                     
                     <p>永忆群儿知李杜，忍看寒士卖袁刘。</p>
                     
                     <p>青门子母今安在，抱蔓酸心话故侯。</p>
                     
                     <p>欲拟累臣悯众芬，弹蕉伐竹漫纷纷。</p>
                     
                     <p>玉山自倒非缘力，丹穴何求枉再熏。</p>
                     
                     <p>别里冬郎愁抑按，病中摩诘断知闻。</p>
                     
                     <p>太平楼阁谁人见，入洛相思寄暮云。</p>
                     
                     <p>九歌清苑伫东皇，晼晚春心付揣量。</p>
                     
                     <p>黎颊醉回千种晕，沈腰瘦损一分强。</p>
                     
                     <p>退残彩笔伤新梦，熨到宫衣识旧香。</p>
                     
                     <p>唯有晓莺知此恨，金梭掷尽少年场。</p>
                     
                </div>


                <div class="meta content">
                    <hr class="line" align="right">
                    <p><a class="link under" href="../../www/list/中国近代诗五十六.html">中国近代诗五十六</a></p>
                    <p></p>
                    <p></p>
                </div>

                
            </div>
        </div>
    </div>
</div>

        <div class="mobile">
            <div id="footer" class="content">
                <div id="jinrishici-tag">水月</div>
                <span id="jinrishici-sentence">掬水月在手，弄花香满衣.</span>
            </div>

            <div class="end content">
                <p>© <a class="link under" href="https://weibo.com/wizardzhou/home">wizardzhou.weibo</a> 2020</p>
            </div>
        </div>
        <a href="http://wizardzhou.gitee.io/poem/" class="home-page" aria-label="View my home">
            <img border="0" src="/images/wizardzhou.png" />
        </a>
        </div>
    </body>
    
    
    <script>
    // 今日诗词
    function jinrishiciLoad () {
        var xhr = new XMLHttpRequest();
        xhr.open('get', 'https://v2.jinrishici.com/one.json');
        xhr.withCredentials = true;
        xhr.onreadystatechange = function () {
          if (xhr.readyState === 4) {
            var data = JSON.parse(xhr.responseText);
            // 处理示例
            var gushici = document.getElementById('jinrishici-sentence');
            gushici.innerText = data.data.content;
            var gushiciTag = document.getElementById('jinrishici-tag');
            if (data.data.matchTags.length > 0) {
                gushiciTag.innerText = data.data.matchTags[0];
            } else {
                gushiciTag.innerText = data.data.origin.author;
            }
          }
        };
        xhr.send();
    }

    jinrishiciLoad()
    </script>
    

</html>