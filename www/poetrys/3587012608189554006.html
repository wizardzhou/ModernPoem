<!DOCTYPE html>
<html>
    <head>
        <meta charset="utf-8">
        
    
        <title> 拟古 | 中国近代诗十五 </title>
        <meta name="author"  content="JackeyGao">
        <meta name="description" content="Wizardzhou, 万物有灵且美.">
        <meta name="keywords"  content="Wizardzhou,, Python, Django, Poem, chinese-poetry">
        <meta http-equiv="X-UA-Compatible" content="IE=edge,chrome=1" />
        <meta name="viewport" content="width=device-width, initial-scale=1">
        <link rel="stylesheet" href="../../assets/global.css?v=3334">
        <link rel="stylesheet" href="../../assets/theme.css">
        <link rel="stylesheet" href="../../assets/semantic/components/site.min.css">
        <link rel="apple-touch-icon" sizes="180x180" href="../../assets/favicon/apple-touch-icon.png">
<link rel="icon" type="image/png" sizes="32x32" href="../../assets/favicon/favicon-32x32.png">
<link rel="icon" type="image/png" sizes="16x16" href="../../assets/favicon/favicon-16x16.png">
<link rel="manifest" href="../../assets/favicon/site.webmanifest">
<link rel="mask-icon" href="../../assets/favicon/safari-pinned-tab.svg" color="#5bbad5">
<link rel="shortcut icon" href="../../assets/favicon/favicon.ico">
<meta name="msapplication-TileColor" content="#da532c">
<meta name="msapplication-config" content="../../assets/favicon/browserconfig.xml">
<meta name="theme-color" content="#ffffff">
    <link rel="stylesheet" href="../../assets/semantic/components/grid.min.css">

    </head>
    
    <body>
        <div id="main" style="background-image: url('../../assets/images/ying.png'); ">
        
<div id="detail" class="ui stackable two column grid">
    <div class="zuo column">
        <div class="cover" style="background-image: url('../../images/unsplash217.jpg');">
            <div class="intro">
                <div class="inner">
                来自: <a href="https://unsplash.com" target="blank">unsplash</a>
                </div>
            </div>
        </div>
    </div>
    <div class="you column">
        <div class="poetry">
            <div class="inner-wrapper">
                <div class="title">
                    拟古
                </div>
                <div class="author">
                    俞长源
                </div>

                <div class="content" style="padding-left: 1em;">
                     
                     <p>天上何所有，亭亭驻白云。</p>
                     
                     <p>是谁奋妙响，赏音及氤氲。</p>
                     
                     <p>阁中理曲人，楚楚不能群。</p>
                     
                     <p>未露已世惊，美质含高文。</p>
                     
                     <p>朱唇睡还点，罗衣坐亦熏。</p>
                     
                     <p>抱璞不言琢，私议徒纷纭。</p>
                     
                     <p>世有渴贤者，倾心以事君。</p>
                     
                     <p>月出东南隅，愁人得良夜。</p>
                     
                     <p>良夜值千金，难回高轩驾。</p>
                     
                     <p>清辉照满怀，疑是君身化。</p>
                     
                     <p>揽之原无踪，同于欢梦诈。</p>
                     
                     <p>多忧悲先枯，木叶时一下。</p>
                     
                     <p>自视不肖躯，荣曜岂久假。</p>
                     
                     <p>愿固贞石心，长待翠盖迓。</p>
                     
                     <p>堂上陈瑶瑟，弹者若湘娥。</p>
                     
                     <p>被服纤罗素，云髻高嵯峨。</p>
                     
                     <p>既亮且扬抑，拊节发清歌。</p>
                     
                     <p>翳我尘滓躯，欲前心媕娿。</p>
                     
                     <p>之子辱下顾，好目流情波。</p>
                     
                     <p>朱门无真爱，忍坐春荣过。</p>
                     
                     <p>心动指失驭，弦音忽不和。</p>
                     
                     <p>有容子沈晦，有志我蹉跎。</p>
                     
                     <p>良媒已尽死，悲愤今日多。</p>
                     
                     <p>生人贵行乐，驾言入西关。</p>
                     
                     <p>关中何萧索，榛草塞阙观。</p>
                     
                     <p>归来期友朋，斗酒相舒颜。</p>
                     
                     <p>所期各天涯，安得接古欢。</p>
                     
                     <p>固知人寿短，为乐亦良难。</p>
                     
                     <p>何当谢尘杂，挽车守素寒。</p>
                     
                     <p>篷门辉佳色，相对日忘餐。</p>
                     
                     <p>高台招悲风，嘉会在须臾。</p>
                     
                     <p>绸缪若为别，征马亦踟蹰。</p>
                     
                     <p>世涂望益畏，中肠结益纡。</p>
                     
                     <p>鸿雁飞在天，曾无一翮孤。</p>
                     
                     <p>秋草弥于地，叶叶不分枯。</p>
                     
                     <p>人生苦离别，转为物挪揄。</p>
                     
                     <p>秋风激庭树，彫叶满重阶。</p>
                     
                     <p>下有号寒虫，体冷心未灰。</p>
                     
                     <p>忧人当兹夜，长叹有余哀。</p>
                     
                     <p>劳劳何时已，冉冉日不回。</p>
                     
                     <p>怆然发歌悲，与虫共徘徊。</p>
                     
                     <p>妖女徒尚色，静女独含芳。</p>
                     
                     <p>素手秉机杼，自织布衣裳。</p>
                     
                     <p>清扬婉眉目，岂在红粉妆。</p>
                     
                     <p>崇兰閟厓壑，春风吹馨香。</p>
                     
                     <p>蝶蜂自为媒，当户粉飞翔。</p>
                     
                     <p>谁有桃李心，所守凛冰霜。</p>
                     
                     <p>小人不为谅，飞语期中伤。</p>
                     
                     <p>宛转难自明，寸寸裂肝肠。</p>
                     
                     <p>何恤图一死，是非将不章。</p>
                     
                     <p>浮云驱劲风，君看月素光。</p>
                     
                     <p>山上生蘼芜，山下多兰蕙。</p>
                     
                     <p>言采意踌躇，泪下青裙帔。</p>
                     
                     <p>香草致佳人，佳人今显贵。</p>
                     
                     <p>孤妄同野草，婀娜为谁媚。</p>
                     
                     <p>坐此废深闺，人言殊可畏。</p>
                     
                     <p>俯仰若为容，转眼秋霜坠。</p>
                     
                     <p>君终鄙寒微，妾亦长憔悴。</p>
                     
                     <p>结交无始终，故物空怀佩。</p>
                     
                     <p>东南有孔雀，西北有高楼。</p>
                     
                     <p>相去千余里，坐令两地愁。</p>
                     
                     <p>楼上青春妇，蛾眉何纤修。</p>
                     
                     <p>无日不相思，强颜为人羞。</p>
                     
                     <p>身作要津室，空抱粲衾裯。</p>
                     
                     <p>庐江同生死，结爱入坟丘。</p>
                     
                     <p>小吏安足贱，能与欢绸缪。</p>
                     
                     <p>君书前岁至，锦字如星稠。</p>
                     
                     <p>上言高飞险，下怀百岁忧。</p>
                     
                     <p>其心一何亮，其行一何媮。</p>
                     
                     <p>为言欺妇人，君政谅难脩。</p>
                     
                     <p>天地本不宽，穷巷益窘步。</p>
                     
                     <p>中有沈忧人，心素无写处。</p>
                     
                     <p>古调谁复弹，青琴同不遇。</p>
                     
                     <p>所托金石交，乃为谤言误。</p>
                     
                     <p>坐此伤轗轲，出门泣歧路。</p>
                     
                     <p>放怀一登台，廓然若深悟。</p>
                     
                     <p>韩生徒孤愤，古今同五蠹。</p>
                     
                     <p>篷庐有达士，冥心自夷旷。</p>
                     
                     <p>一眴视万年，虚无用逸放。</p>
                     
                     <p>不弄不弦琴，寄意古人上。</p>
                     
                     <p>亦不求神仙，服食惟旨酿。</p>
                     
                     <p>旨酿满洛都，由君倾其量。</p>
                     
                     <p>沽之囊用单，市上成惆怅。</p>
                     
                     <p>君行南山南，妾居南山北。</p>
                     
                     <p>山阳白日光，长照君胸膈。</p>
                     
                     <p>山阴冰雪深，长映妾身白。</p>
                     
                     <p>男儿志四方，妇人守刀尺。</p>
                     
                     <p>六月裁寒衣，路远急闺职。</p>
                     
                     <p>缝成苦汗污，捣以浣沙石。</p>
                     
                     <p>一袭洁无疵，宛然妾心迹。</p>
                     
                     <p>妾心即君心，山岳不能隔。</p>
                     
                     <p>明镜映云鬓，勿谓未飞霜。</p>
                     
                     <p>朱颜夙云好，心知减泽光。</p>
                     
                     <p>君子远行役，焉得不感伤。</p>
                     
                     <p>春衣斑别泪，秋月寒空房。</p>
                     
                     <p>空房强燕坐，离绪抽何长。</p>
                     
                     <p>愿言结不解，密扣君心肠。</p>
                     
                     <p>心肠在君身，自顾还茫茫。</p>
                     
                </div>


                <div class="meta content">
                    <hr class="line" align="right">
                    <p><a class="link under" href="../../www/list/中国近代诗十五.html">中国近代诗十五</a></p>
                    <p></p>
                    <p></p>
                </div>

                
            </div>
        </div>
    </div>
</div>

        <div class="mobile">
            <div id="footer" class="content">
                <div id="jinrishici-tag">水月</div>
                <span id="jinrishici-sentence">掬水月在手，弄花香满衣.</span>
            </div>

            <div class="end content">
                <p>© <a class="link under" href="https://weibo.com/wizardzhou/home">wizardzhou.weibo</a> 2020</p>
            </div>
        </div>
        <a href="http://wizardzhou.gitee.io/poem/" class="home-page" aria-label="View my home">
            <img border="0" src="/images/wizardzhou.png" />
        </a>
        </div>
    </body>
    
    
    <script>
    // 今日诗词
    function jinrishiciLoad () {
        var xhr = new XMLHttpRequest();
        xhr.open('get', 'https://v2.jinrishici.com/one.json');
        xhr.withCredentials = true;
        xhr.onreadystatechange = function () {
          if (xhr.readyState === 4) {
            var data = JSON.parse(xhr.responseText);
            // 处理示例
            var gushici = document.getElementById('jinrishici-sentence');
            gushici.innerText = data.data.content;
            var gushiciTag = document.getElementById('jinrishici-tag');
            if (data.data.matchTags.length > 0) {
                gushiciTag.innerText = data.data.matchTags[0];
            } else {
                gushiciTag.innerText = data.data.origin.author;
            }
          }
        };
        xhr.send();
    }

    jinrishiciLoad()
    </script>
    

</html>