<!DOCTYPE html>
<html>
    <head>
        <meta charset="utf-8">
        
    
        <title> 基隆览古 | 中国近代诗三十七 </title>
        <meta name="author"  content="JackeyGao">
        <meta name="description" content="Wizardzhou, 万物有灵且美.">
        <meta name="keywords"  content="Wizardzhou,, Python, Django, Poem, chinese-poetry">
        <meta http-equiv="X-UA-Compatible" content="IE=edge,chrome=1" />
        <meta name="viewport" content="width=device-width, initial-scale=1">
        <link rel="stylesheet" href="../../assets/global.css?v=3334">
        <link rel="stylesheet" href="../../assets/theme.css">
        <link rel="stylesheet" href="../../assets/semantic/components/site.min.css">
        <link rel="apple-touch-icon" sizes="180x180" href="../../assets/favicon/apple-touch-icon.png">
<link rel="icon" type="image/png" sizes="32x32" href="../../assets/favicon/favicon-32x32.png">
<link rel="icon" type="image/png" sizes="16x16" href="../../assets/favicon/favicon-16x16.png">
<link rel="manifest" href="../../assets/favicon/site.webmanifest">
<link rel="mask-icon" href="../../assets/favicon/safari-pinned-tab.svg" color="#5bbad5">
<link rel="shortcut icon" href="../../assets/favicon/favicon.ico">
<meta name="msapplication-TileColor" content="#da532c">
<meta name="msapplication-config" content="../../assets/favicon/browserconfig.xml">
<meta name="theme-color" content="#ffffff">
    <link rel="stylesheet" href="../../assets/semantic/components/grid.min.css">

    </head>
    
    <body>
        <div id="main" style="background-image: url('../../assets/images/ying.png'); ">
        
<div id="detail" class="ui stackable two column grid">
    <div class="zuo column">
        <div class="cover" style="background-image: url('../../images/unsplash238.jpg');">
            <div class="intro">
                <div class="inner">
                来自: <a href="https://unsplash.com" target="blank">unsplash</a>
                </div>
            </div>
        </div>
    </div>
    <div class="you column">
        <div class="poetry">
            <div class="inner-wrapper">
                <div class="title">
                    基隆览古
                </div>
                <div class="author">
                    苏大山
                </div>

                <div class="content" style="padding-left: 1em;">
                     
                     <p>昔我舟行经马渎，如梦空江曾一宿。</p>
                     
                     <p>战后青山两岸横，残燹满天秋摵摵。</p>
                     
                     <p>今日舟行又向东，好风吹我入基隆。</p>
                     
                     <p>大好江山满目恨，海云高处万灯红。</p>
                     
                     <p>座中有客徵故事，手检枯灰细为记。</p>
                     
                     <p>交集百感正茫茫，孰将缺陷弥天地。</p>
                     
                     <p>海禁才通祸便胎，越南边衅已轻开。</p>
                     
                     <p>沧波界限何曾画，轧轧青烟剪海来。</p>
                     
                     <p>悔把戎机付名士，纶巾羽扇饶风指。</p>
                     
                     <p>如虎徒深畏敌心，敢信成名归竖子。</p>
                     
                     <p>碧眼睒睒意气雄，居然鄙远冀邀功。</p>
                     
                     <p>讵因桂子荷花好，一曲清词竟兆戎。</p>
                     
                     <p>将军旗鼓来天上，如荼如火军容壮。</p>
                     
                     <p>曼衍鱼龙海国开，欢呼恃作长城障。</p>
                     
                     <p>巉岩高岭峙狮球，银涛叠叠水犀愁。</p>
                     
                     <p>未许长驱师竟渡，八公草木尽貔貅。</p>
                     
                     <p>喑呜动地十荡决，佛郎机发飞列缺。</p>
                     
                     <p>毕竟成城众志坚，仙洞山前刀如雪。</p>
                     
                     <p>奋呼歼敌百头颅，橐竿悬上似累珠。</p>
                     
                     <p>怅望天西归不得，游魂应恸血模糊。</p>
                     
                     <p>鎗似林行炮似雨，往来海上窥门户。</p>
                     
                     <p>沪尾连朝飞羽书，捷报传来孙壮武。</p>
                     
                     <p>湖湘自古将材多，拍手齐歌曳落河。</p>
                     
                     <p>子弟背嵬能捲土，衔枚飞过古婆娑。</p>
                     
                     <p>更有横戈跃马入，海涛手擘天风踏。</p>
                     
                     <p>一军忠义足雄边，撼岳声中短兵接。</p>
                     
                     <p>姗姗看杀貌如花，舞罢氍毹月未斜。</p>
                     
                     <p>鞠部有人身手好，酒痕春泛夺流霞。</p>
                     
                     <p>海疆从此边防固，未许陈仓师暗渡。</p>
                     
                     <p>奈何一著失先机，前锋已报孤军仆。</p>
                     
                     <p>袖手何心壁上观，储胥风起夕漫漫。</p>
                     
                     <p>冷眼看人蛮触斗，坐教失计纵呼韩。</p>
                     
                     <p>国殇无庙荐麦饭，草木漫山雄鬼叹。</p>
                     
                     <p>男儿何必薄偏裨，誓死终教成铁汉。</p>
                     
                     <p>一角山河任付人，旗翻三色七鲲身。</p>
                     
                     <p>倘非单骑格回纥，似此珠厓嗟久沦。</p>
                     
                     <p>底事嚇人惊腐鼠，万里楼船疏战禦。</p>
                     
                     <p>黑旗埋没大刀刘，回首伤心鸢跕处。</p>
                     
                     <p>庸臣辱国罪当诛，责备讵能逭老夫。</p>
                     
                     <p>割藩无策多遗恨，和议何人赞庙谟。</p>
                     
                     <p>徘徊又见桑生海，刹刹尘尘四十载。</p>
                     
                     <p>绝少惩前毖后思，燕云缥缈终成悔。</p>
                     
                     <p>把盏临流东浪哀，已无城郭鹤飞回。</p>
                     
                     <p>兴亡纵自关天意，毕竟安危亦仗才。</p>
                     
                     <p>往事凄凉休再误，穷兵铁把六州铸。</p>
                     
                     <p>沙场尸裹几英雄，行人笑指孤拔墓。</p>
                     
                     <p>二千年史吊西欧，绝岛名王骨未收。</p>
                     
                     <p>一样君臣悲远略，杜鹃声咽不胜愁。</p>
                     
                </div>


                <div class="meta content">
                    <hr class="line" align="right">
                    <p><a class="link under" href="../../www/list/中国近代诗三十七.html">中国近代诗三十七</a></p>
                    <p></p>
                    <p></p>
                </div>

                
            </div>
        </div>
    </div>
</div>

        <div class="mobile">
            <div id="footer" class="content">
                <div id="jinrishici-tag">水月</div>
                <span id="jinrishici-sentence">掬水月在手，弄花香满衣.</span>
            </div>

            <div class="end content">
                <p>© <a class="link under" href="https://weibo.com/wizardzhou/home">wizardzhou.weibo</a> 2020</p>
            </div>
        </div>
        <a href="http://wizardzhou.gitee.io/poem/" class="home-page" aria-label="View my home">
            <img border="0" src="/images/wizardzhou.png" />
        </a>
        </div>
    </body>
    
    
    <script>
    // 今日诗词
    function jinrishiciLoad () {
        var xhr = new XMLHttpRequest();
        xhr.open('get', 'https://v2.jinrishici.com/one.json');
        xhr.withCredentials = true;
        xhr.onreadystatechange = function () {
          if (xhr.readyState === 4) {
            var data = JSON.parse(xhr.responseText);
            // 处理示例
            var gushici = document.getElementById('jinrishici-sentence');
            gushici.innerText = data.data.content;
            var gushiciTag = document.getElementById('jinrishici-tag');
            if (data.data.matchTags.length > 0) {
                gushiciTag.innerText = data.data.matchTags[0];
            } else {
                gushiciTag.innerText = data.data.origin.author;
            }
          }
        };
        xhr.send();
    }

    jinrishiciLoad()
    </script>
    

</html>