<!DOCTYPE html>
<html>
    <head>
        <meta charset="utf-8">
        
    
        <title> 六月八日游农事试验场拈今韵十一陌总一百六十八字依次作诗以纪兹胜 | 中国近代诗四十八 </title>
        <meta name="author"  content="JackeyGao">
        <meta name="description" content="Wizardzhou, 万物有灵且美.">
        <meta name="keywords"  content="Wizardzhou,, Python, Django, Poem, chinese-poetry">
        <meta http-equiv="X-UA-Compatible" content="IE=edge,chrome=1" />
        <meta name="viewport" content="width=device-width, initial-scale=1">
        <link rel="stylesheet" href="../../assets/global.css?v=3334">
        <link rel="stylesheet" href="../../assets/theme.css">
        <link rel="stylesheet" href="../../assets/semantic/components/site.min.css">
        <link rel="apple-touch-icon" sizes="180x180" href="../../assets/favicon/apple-touch-icon.png">
<link rel="icon" type="image/png" sizes="32x32" href="../../assets/favicon/favicon-32x32.png">
<link rel="icon" type="image/png" sizes="16x16" href="../../assets/favicon/favicon-16x16.png">
<link rel="manifest" href="../../assets/favicon/site.webmanifest">
<link rel="mask-icon" href="../../assets/favicon/safari-pinned-tab.svg" color="#5bbad5">
<link rel="shortcut icon" href="../../assets/favicon/favicon.ico">
<meta name="msapplication-TileColor" content="#da532c">
<meta name="msapplication-config" content="../../assets/favicon/browserconfig.xml">
<meta name="theme-color" content="#ffffff">
    <link rel="stylesheet" href="../../assets/semantic/components/grid.min.css">

    </head>
    
    <body>
        <div id="main" style="background-image: url('../../assets/images/ying.png'); ">
        
<div id="detail" class="ui stackable two column grid">
    <div class="zuo column">
        <div class="cover" style="background-image: url('../../images/img46.jpg');">
            <div class="intro">
                <div class="inner">
                来自: <a href="#" target="blank">互联网</a>
                </div>
            </div>
        </div>
    </div>
    <div class="you column">
        <div class="poetry">
            <div class="inner-wrapper">
                <div class="title">
                    六月八日游农事试验场拈今韵十一陌总一百六十八字依次作诗以纪兹胜
                </div>
                <div class="author">
                    黄浚
                </div>

                <div class="content" style="padding-left: 1em;">
                     
                     <p>群居忽不乐，驱车适西陌。</p>
                     
                     <p>连闉蔽浮氛，戴辙碍乱石。</p>
                     
                     <p>园林赴望眼，重趼息游客。</p>
                     
                     <p>云楼生遥青，朝晖消野白。</p>
                     
                     <p>坐令城市气，恍惚变山泽。</p>
                     
                     <p>昔年帝子居，甲第逾侯伯。</p>
                     
                     <p>陵谷殊萧森，慷慨追往迹。</p>
                     
                     <p>道旁田舍翁，折柳拄荒宅。</p>
                     
                     <p>当垆犊鼻裈，瓯盌罗几席。</p>
                     
                     <p>双骖既戾止，徒御舍鞭策。</p>
                     
                     <p>入门初纵眺，松楠浴新碧。</p>
                     
                     <p>廊腰抱复阁，疑探小酉籍。</p>
                     
                     <p>纡路渐左转，麂眼见篱格。</p>
                     
                     <p>芳草不碍人，修葺资园役。</p>
                     
                     <p>垣衣曳绀翠，烂缦若绣帛。</p>
                     
                     <p>斜趋幽塘路，怪石竦攒戟。</p>
                     
                     <p>或蹲如怒猊，或拱如瑕璧。</p>
                     
                     <p>逶迤各殊状，彷佛及水驿。</p>
                     
                     <p>隔塘多稻田，好风吹燕麦。</p>
                     
                     <p>林开露晴旭，树尽出山额。</p>
                     
                     <p>荡舟牵湖菱，解缆陟岸柏。</p>
                     
                     <p>叩舷问渔具，穿莲觅诗魄。</p>
                     
                     <p>但知菡萏香，岂识菰蒲积。</p>
                     
                     <p>蜻蜓似解语，点水故脉脉。</p>
                     
                     <p>闹红此一舸，顿忆水国夕。</p>
                     
                     <p>鼓枻比沧浪，同舟疑太液。</p>
                     
                     <p>安得倪黄曹，渲染入图册。</p>
                     
                     <p>榜人发吴讴，刺篙深两尺。</p>
                     
                     <p>苇多港益狭，容舟才一隙。</p>
                     
                     <p>微风动鱼鳞，水势每洄逆。</p>
                     
                     <p>回头望荷塘，即此成疆画。</p>
                     
                     <p>小鲫如穿梭，戢戢倍数百。</p>
                     
                     <p>卵育曾几时，随港为开辟。</p>
                     
                     <p>浮萍无根株，掩映浪花赤。</p>
                     
                     <p>逐波便团聚，投桨暂辟易。</p>
                     
                     <p>鱼鸟忘天机，旷观怡骸革。</p>
                     
                     <p>沿溪游既倦，金碧见檐脊。</p>
                     
                     <p>维舟傍石磴，喜色动臧获。</p>
                     
                     <p>譬如樊笼鸟，奋迅快梳翮。</p>
                     
                     <p>畅观楼下路，草色恣游屐。</p>
                     
                     <p>茶轩分细乳，乐事随吾适。</p>
                     
                     <p>微吟或抚树，狂歌径脱帻。</p>
                     
                     <p>朱炎方张怒，亭午暑更剧。</p>
                     
                     <p>不辞王仲祖，七椀甘水厄。</p>
                     
                     <p>临窗瞰飞榱，一水净锦碛。</p>
                     
                     <p>水中竦铜凫，项脊芰荷隔。</p>
                     
                     <p>茗荈已清冽，瓜果更请益。</p>
                     
                     <p>行经百步廊，环楼树坚栅。</p>
                     
                     <p>规模非不宏，所叹意境窄。</p>
                     
                     <p>卖筹以敛资，有吏司稽核。</p>
                     
                     <p>得金至菲微，胡为穷刻覈。</p>
                     
                     <p>致富岂无方，徵歛及游舄。</p>
                     
                     <p>衙官小设施，动以千金掷。</p>
                     
                     <p>私橐日累累，弹劾孰尸责。</p>
                     
                     <p>措施尽颠倒，乾坤宜裂坼。</p>
                     
                     <p>么丑奚足悲，吾为贤豪惜。</p>
                     
                     <p>西邦有公园，取法宁偏僻。</p>
                     
                     <p>乃为买椟计，而有嗜痂癖。</p>
                     
                     <p>弛弦当更张，黜陟自群辟。</p>
                     
                     <p>匪惟戒独乐，实用远便辟。</p>
                     
                     <p>长歌遂登楼，钜丽拟凤掖。</p>
                     
                     <p>镜槛承珊瑚，光辉照肘腋。</p>
                     
                     <p>器宝钦弗名，梗概待申释。</p>
                     
                     <p>西琛贡新玉，来自横海舶。</p>
                     
                     <p>南内传旧珍，金管红牙拍。</p>
                     
                     <p>或绘耕织图，至理合探索。</p>
                     
                     <p>或陈蚖膏灯，宝异难备择。</p>
                     
                     <p>或列宣德瓷，古泽生波磔。</p>
                     
                     <p>或展观稼画，牵牛服短轭。</p>
                     
                     <p>电灯垂莲房，的的似堪摘。</p>
                     
                     <p>针神好身手，仙子绣姑射。</p>
                     
                     <p>天衣无微缝，线络那讨绎。</p>
                     
                     <p>色相纷相乘，心颜皆悦怿。</p>
                     
                     <p>层层绚丹青，森罗最广斥。</p>
                     
                     <p>其馀诸储偫，神采亦俊奕。</p>
                     
                     <p>雕微疑鬼工，运思侔巧奕。</p>
                     
                     <p>昔年翠华床，犹留五云帟。</p>
                     
                     <p>楼头绘师子，雪爪恍相迫。</p>
                     
                     <p>缀铃骇怒睛，可以辟鬼疫。</p>
                     
                     <p>国家全盛时，此物贡殊译。</p>
                     
                     <p>风云忽惨淡，欷歔话今昔。</p>
                     
                     <p>追想颐和游，阿监甚衰瘠。</p>
                     
                     <p>流涕道当年，威势何赫赫。</p>
                     
                     <p>垂帘女尧舜，名声足薰炙。</p>
                     
                     <p>别苑初兴修，直士遭谴谪。</p>
                     
                     <p>缠头三百万，不数朝天虢。</p>
                     
                     <p>昆明湖水深，民力颇枯腊。</p>
                     
                     <p>沈沈乐寿堂，象榱及玉箦。</p>
                     
                     <p>几馀骋游睇，盛德日充硕。</p>
                     
                     <p>大官营兹场，布设穷奥赜。</p>
                     
                     <p>六飞曾一临，慈颜渥且奭。</p>
                     
                     <p>何期口腹累，竟受疾疢螫。</p>
                     
                     <p>玉鱼罢清凉，金盌堆狼籍。</p>
                     
                     <p>长陵追高皇，旸谷崩简翟。</p>
                     
                     <p>徒馀金棺存，无复黄裳襞。</p>
                     
                     <p>青娥老阿房，泪满更号嗌。</p>
                     
                     <p>一朝宣仁后，寂寞安窀穸。</p>
                     
                     <p>八表方瞢腾，电驱兼霆砉。</p>
                     
                     <p>犹凭社稷灵，赖以宁庙祏。</p>
                     
                     <p>畅观嵯峨楼，千秋嗟只亦。</p>
                     
                     <p>逝宜隐鱼盐，韬用学胶鬲。</p>
                     
                     <p>下楼馀惊嗟，捧心剩抚擗。</p>
                     
                     <p>绕途观兽苑，进步颇踧踖。</p>
                     
                     <p>攀援走猿玃，槛实藏豺貘。</p>
                     
                     <p>鹤步嗤跚跚，虎尾骇愬愬。</p>
                     
                     <p>斑金丽豹皮，抉篱奋兕觡。</p>
                     
                     <p>翔雕失鹏程，宝马露龙骼。</p>
                     
                     <p>函蛇头两昂，絷骥足八只。</p>
                     
                     <p>陇蜀进鹦鹉，湄沱贡鳜鲫。</p>
                     
                     <p>重扃闭鸺鹠，灵根涵虎魄。</p>
                     
                     <p>时见羊寝讹，亦看鹿吐齸。</p>
                     
                     <p>物趣本天授，生理岂外借。</p>
                     
                     <p>归途经篱落，爽气豁肝膈。</p>
                     
                     <p>疏花伴斜曛，草际虫唧啧。</p>
                     
                     <p>辛夷与葳蕤，入手香满扼。</p>
                     
                     <p>屦声惊蚱蜢，趯起骤跳踯。</p>
                     
                     <p>绿枝望桃圃，紫蔓缘瓜埸。</p>
                     
                     <p>慎防蹈棘荆，射影虞虺蜴。</p>
                     
                     <p>衣香被华原，笑语闻巾帼。</p>
                     
                     <p>花枝偏低亚，压鬓手屡掴。</p>
                     
                     <p>荦确路转危，微步恒局蹐。</p>
                     
                     <p>翩影若游龙，洛女赋姽婳。</p>
                     
                     <p>行行入林薄，好鸟声㗲㗲。</p>
                     
                     <p>山风吹我襟，凉楸为萧槭。</p>
                     
                     <p>槐柳连栝榆，蓊郁互属峄。</p>
                     
                     <p>万态歛郊坰，静观知无斁。</p>
                     
                     <p>炎蒸洗浩荡，风凉怯纤绤。</p>
                     
                     <p>锦石幕苍苔，列坐等茵席。</p>
                     
                     <p>不图越剡景，一旦见北貊。</p>
                     
                     <p>朅来豳风堂，甘荔指自擘。</p>
                     
                     <p>南邦输佳果，沁口腾冰蘖。</p>
                     
                     <p>松边耸石拳，望里肖仙蹠。</p>
                     
                     <p>残宵傥迷离，醉眼定鞭擿。</p>
                     
                     <p>可怜松外树，髡枯类剪馘。</p>
                     
                     <p>琤琮坠飞泉，喷薄石所阨。</p>
                     
                     <p>引水溉池荷，时亦有暮汐。</p>
                     
                     <p>兹场名农事，首宜辨腴塉。</p>
                     
                     <p>其次饰池宇，彫琢及础磶。</p>
                     
                     <p>经营须万夫，斤斧想划剨。</p>
                     
                     <p>规渠决玉泉，导流激漰湱。</p>
                     
                     <p>游观并园萟，两事勿相撠。</p>
                     
                     <p>狂生初试眼，仰天笑哑哑。</p>
                     
                     <p>惭非班扬才，援笔赋五柞。</p>
                     
                     <p>序词贵不紊，徵实异据摭。</p>
                     
                     <p>昔闻颜延之，曲水流觞醳。</p>
                     
                     <p>右军宴兰亭，追古徒嚄唶。</p>
                     
                     <p>欲凭山水气，尘垢谢沾霢。</p>
                     
                     <p>诗心味更长，橄榄耐龂齰。</p>
                     
                     <p>兴来聊畅饮，兴尽罢喧咋。</p>
                     
                     <p>国事蜗触争，生计鸱鸢嚇。</p>
                     
                     <p>紫绯号五鹿，旄车专八郤。</p>
                     
                     <p>恒流半飞腾，豪㑺惜屈躄。</p>
                     
                     <p>陈诗宜小毖，谱词合促刺。</p>
                     
                     <p>眇怀运甓志，踊跃励三百。</p>
                     
                     <p>鹑首已赐秦，民黎何能莫。</p>
                     
                     <p>王畿古幽并，厥土本咸潟。</p>
                     
                     <p>培壅命遂人，质味冀超蓦。</p>
                     
                     <p>吾身羡老农，把锄着下襫。</p>
                     
                     <p>补屋牵茅茨，筑垣假㼿㼟。</p>
                     
                     <p>蟏蛸网虚户，安用糊赤?。</p>
                     
                     <p>春夏勤省耕，布种土宜覛。</p>
                     
                     <p>机声出低牖，轧轧乱鸣蝈。</p>
                     
                     <p>麦饭煮畦蔬，大布作襦襗。</p>
                     
                     <p>翻嗟市井夫，驰逐如松鼫。</p>
                     
                     <p>寄言民生本，所贵在耕耤。</p>
                     
                     <p>诗成句苦涩，险韵独馀厝。</p>
                     
                     <p>归鞭指天际，云隙月生魄。</p>
                     
                     <p>九衢灯正繁，奔车惊迅霹。</p>
                     
                </div>


                <div class="meta content">
                    <hr class="line" align="right">
                    <p><a class="link under" href="../../www/list/中国近代诗四十八.html">中国近代诗四十八</a></p>
                    <p></p>
                    <p></p>
                </div>

                
            </div>
        </div>
    </div>
</div>

        <div class="mobile">
            <div id="footer" class="content">
                <div id="jinrishici-tag">水月</div>
                <span id="jinrishici-sentence">掬水月在手，弄花香满衣.</span>
            </div>

            <div class="end content">
                <p>© <a class="link under" href="https://weibo.com/wizardzhou/home">wizardzhou.weibo</a> 2020</p>
            </div>
        </div>
        <a href="http://wizardzhou.gitee.io/poem/" class="home-page" aria-label="View my home">
            <img border="0" src="/images/wizardzhou.png" />
        </a>
        </div>
    </body>
    
    
    <script>
    // 今日诗词
    function jinrishiciLoad () {
        var xhr = new XMLHttpRequest();
        xhr.open('get', 'https://v2.jinrishici.com/one.json');
        xhr.withCredentials = true;
        xhr.onreadystatechange = function () {
          if (xhr.readyState === 4) {
            var data = JSON.parse(xhr.responseText);
            // 处理示例
            var gushici = document.getElementById('jinrishici-sentence');
            gushici.innerText = data.data.content;
            var gushiciTag = document.getElementById('jinrishici-tag');
            if (data.data.matchTags.length > 0) {
                gushiciTag.innerText = data.data.matchTags[0];
            } else {
                gushiciTag.innerText = data.data.origin.author;
            }
          }
        };
        xhr.send();
    }

    jinrishiciLoad()
    </script>
    

</html>