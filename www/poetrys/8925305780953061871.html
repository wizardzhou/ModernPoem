<!DOCTYPE html>
<html>
    <head>
        <meta charset="utf-8">
        
    
        <title> 采桑子 | 中国当代诗七 </title>
        <meta name="author"  content="JackeyGao">
        <meta name="description" content="Wizardzhou, 万物有灵且美.">
        <meta name="keywords"  content="Wizardzhou,, Python, Django, Poem, chinese-poetry">
        <meta http-equiv="X-UA-Compatible" content="IE=edge,chrome=1" />
        <meta name="viewport" content="width=device-width, initial-scale=1">
        <link rel="stylesheet" href="../../assets/global.css?v=3334">
        <link rel="stylesheet" href="../../assets/theme.css">
        <link rel="stylesheet" href="../../assets/semantic/components/site.min.css">
        <link rel="apple-touch-icon" sizes="180x180" href="../../assets/favicon/apple-touch-icon.png">
<link rel="icon" type="image/png" sizes="32x32" href="../../assets/favicon/favicon-32x32.png">
<link rel="icon" type="image/png" sizes="16x16" href="../../assets/favicon/favicon-16x16.png">
<link rel="manifest" href="../../assets/favicon/site.webmanifest">
<link rel="mask-icon" href="../../assets/favicon/safari-pinned-tab.svg" color="#5bbad5">
<link rel="shortcut icon" href="../../assets/favicon/favicon.ico">
<meta name="msapplication-TileColor" content="#da532c">
<meta name="msapplication-config" content="../../assets/favicon/browserconfig.xml">
<meta name="theme-color" content="#ffffff">
    <link rel="stylesheet" href="../../assets/semantic/components/grid.min.css">

    </head>
    
    <body>
        <div id="main" style="background-image: url('../../assets/images/ying.png'); ">
        
<div id="detail" class="ui stackable two column grid">
    <div class="zuo column">
        <div class="cover" style="background-image: url('../../images/img66.jpg');">
            <div class="intro">
                <div class="inner">
                来自: <a href="#" target="blank">互联网</a>
                </div>
            </div>
        </div>
    </div>
    <div class="you column">
        <div class="poetry">
            <div class="inner-wrapper">
                <div class="title">
                    采桑子
                </div>
                <div class="author">
                    赵尊岳
                </div>

                <div class="content" style="padding-left: 1em;">
                     
                     <p>当筵彩袖殷勤甚，态冶情闲。</p>
                     
                     <p>舞罢歌阑。</p>
                     
                     <p>不负宵深玉漏残。</p>
                     
                     <p>门前金勒休催去，蜡泪初乾。</p>
                     
                     <p>料峭微寒。</p>
                     
                     <p>酒晕霞生子细看。</p>
                     
                     <p>东风珍重吴侬意，帘外芳梅。</p>
                     
                     <p>筵上深杯。</p>
                     
                     <p>忍付昭华玉笛吹。</p>
                     
                     <p>新篘拨尽翻成怨，锦字嫞裁。</p>
                     
                     <p>甚日重来。</p>
                     
                     <p>见说文无取次开。</p>
                     
                     <p>梦中依约凌波影，佩结瑶珍。</p>
                     
                     <p>香裛梨云。</p>
                     
                     <p>残月啼雅苦唤人。</p>
                     
                     <p>梦魂悠飏如轻絮，一向前尘。</p>
                     
                     <p>便抵飘茵。</p>
                     
                     <p>咽尽铜壶悄恨春。</p>
                     
                     <p>落花巧缀泥金幕，料峭东风。</p>
                     
                     <p>社燕匆匆。</p>
                     
                     <p>飞向邻家院落中。</p>
                     
                     <p>杏梢犹怯余寒重，无语芳红。</p>
                     
                     <p>自惜妖嫞。</p>
                     
                     <p>写入猩屏那得同。</p>
                     
                     <p>玉钩银蒜春阴羃，深院微风。</p>
                     
                     <p>梦语惺忪。</p>
                     
                     <p>幻作柔云漾碧空。</p>
                     
                     <p>垂杨画罨秋千索，惹翠萦红。</p>
                     
                     <p>芳意千重。</p>
                     
                     <p>扶上仙裙更不同。</p>
                     
                     <p>红窗燕子呢喃语，似说归期。</p>
                     
                     <p>却忆年时。</p>
                     
                     <p>未到将离已别离。</p>
                     
                     <p>凭渠锦字殷勤寄，纵赋新诗。</p>
                     
                     <p>不尽相思。</p>
                     
                     <p>惆怅杨花满院飞。</p>
                     
                     <p>机中长恨鱼中素，倦拨炉香。</p>
                     
                     <p>愁倚眉妆。</p>
                     
                     <p>袖薄天寒掩泪行。</p>
                     
                     <p>游春总是愁春处，弱腕丝缰。</p>
                     
                     <p>恨缕垂杨。</p>
                     
                     <p>翠驿红亭路更长。</p>
                     
                     <p>侧风趖日杨花乱，孤负芳期。</p>
                     
                     <p>燕子楼西。</p>
                     
                     <p>那得残红更上枝。</p>
                     
                     <p>玉笼鹦鹉惟忺睡，燕子来迟。</p>
                     
                     <p>诉与伊谁。</p>
                     
                     <p>心事低颦彊笑时。</p>
                     
                     <p>等闲过也芳菲节，小院红稀。</p>
                     
                     <p>镇日相思。</p>
                     
                     <p>凄绝遥山翠罨时。</p>
                     
                     <p>凝情怕说当年事，后约难知。</p>
                     
                     <p>昨梦都非。</p>
                     
                     <p>纵有花笺得到伊。</p>
                     
                     <p>夜遥桦烛消红泪，罨鬓颦眉。</p>
                     
                     <p>翠袖双垂。</p>
                     
                     <p>舞倦歌阑月上迟。</p>
                     
                     <p>笼纱嘶马催归急，欲语期期。</p>
                     
                     <p>最耐人思。</p>
                     
                     <p>握手相看半向时。</p>
                     
                     <p>银钩画箔闲朱阁，篆袅香浓。</p>
                     
                     <p>渐入空濛。</p>
                     
                     <p>偶逐游丝缱绻同。</p>
                     
                     <p>云翘拥髻霞生脸，猩色屏风。</p>
                     
                     <p>看取嫣红。</p>
                     
                     <p>莫道佳期是梦中。</p>
                     
                     <p>桃根双楫分蘋叶，明月团圆。</p>
                     
                     <p>人劝金船。</p>
                     
                     <p>醉去和衣一向眠。</p>
                     
                     <p>夜凉诗思清于水，写遍花笺。</p>
                     
                     <p>却忆当年。</p>
                     
                     <p>艳曲江南听采莲。</p>
                     
                     <p>双鱼不寄归来信，底事迟留。</p>
                     
                     <p>负了扁舟。</p>
                     
                     <p>玉露殷勤浣素秋。</p>
                     
                     <p>闹红双桨年时约，赌酒藏钩。</p>
                     
                     <p>旧梦新愁。</p>
                     
                     <p>都付离人唱石州。</p>
                     
                     <p>茜窗闲煞丹青笔，画稿嫞临。</p>
                     
                     <p>薄怯罗襟。</p>
                     
                     <p>秋入屏帷问浅深。</p>
                     
                     <p>渐深秋似春犹浅，最是而今。</p>
                     
                     <p>孤负春心。</p>
                     
                     <p>残梦都随断续砧。</p>
                     
                     <p>宵来赢得凉如水，青琐朱楼。</p>
                     
                     <p>玉腻香柔。</p>
                     
                     <p>月影偎人故故留。</p>
                     
                     <p>诗成绿蚁倾须满，漏箭银虬。</p>
                     
                     <p>疏幌萤流。</p>
                     
                     <p>倚笛谁家各自愁。</p>
                     
                     <p>秋千院落蔷薇架，花絮忽忽。</p>
                     
                     <p>帘幕重重。</p>
                     
                     <p>总在鹃啼蝶梦中。</p>
                     
                     <p>等闲佳景蹉跎了，容易相逢。</p>
                     
                     <p>瘦损西风。</p>
                     
                     <p>一日三秋两地同。</p>
                     
                     <p>嘶骢门巷寻芳陌，雏凤知名。</p>
                     
                     <p>人月双清。</p>
                     
                     <p>霓曲人间第一声。</p>
                     
                     <p>无端唱彻阳关叠，云散离情。</p>
                     
                     <p>水咽长亭。</p>
                     
                     <p>莺语春来未忍听。</p>
                     
                     <p>年时玉简酬芳约，靥杏脂匀。</p>
                     
                     <p>眉柳烟颦。</p>
                     
                     <p>彩笔安排记会真。</p>
                     
                     <p>浮云西北堪回首，酒涴衫春。</p>
                     
                     <p>歌涩筝尘。</p>
                     
                     <p>楼上花枝莫笑人。</p>
                     
                     <p>厌厌三月长如醉，怨宇啼春。</p>
                     
                     <p>斜照含颦。</p>
                     
                     <p>花信忽忽记不真。</p>
                     
                     <p>枨枨帘幕深深院，红剩香尘。</p>
                     
                     <p>绿作浓云。</p>
                     
                     <p>柳外楼高望远人。</p>
                     
                     <p>西风消息啼螀急，一夜新凉。</p>
                     
                     <p>底费商量。</p>
                     
                     <p>玉漏争如绮恨长。</p>
                     
                     <p>素娥宛宛移花影，影绕回廊。</p>
                     
                     <p>香袭茸窗。</p>
                     
                     <p>香影缠绵欲断肠。</p>
                     
                     <p>小红亭外垂丝柳，烟景依稀。</p>
                     
                     <p>送别斜溪。</p>
                     
                     <p>掠鬓东风絮乱飞。</p>
                     
                     <p>踏青拾翠嬉游处，香雾霏微。</p>
                     
                     <p>行乐年时。</p>
                     
                     <p>草眼晴熏袭画衣。</p>
                     
                     <p>斜风淡日帘垂地，酒黯离襟。</p>
                     
                     <p>旧谱嫞寻。</p>
                     
                     <p>闲煞红囊绿绮琴。</p>
                     
                     <p>雨余花落知多少，最是关心。</p>
                     
                     <p>不道而今。</p>
                     
                     <p>泪与残红较浅深。</p>
                     
                     <p>别来无计消长日，晚岫匀螺。</p>
                     
                     <p>秋水凝波。</p>
                     
                     <p>一抹斜晖恨许多。</p>
                     
                     <p>试倾新酿欢娱减，莫更闻歌。</p>
                     
                     <p>往事蹉跎。</p>
                     
                     <p>纤月笼云蹙怨蛾。</p>
                     
                     <p>宿酲初解琼钩上，晓色帘栊。</p>
                     
                     <p>人意新嫞。</p>
                     
                     <p>网户朝暾罨镜红。</p>
                     
                     <p>镜奁双凤多情甚，总与春逢。</p>
                     
                     <p>丽日妍风。</p>
                     
                     <p>宛宛行云在碧空。</p>
                     
                     <p>秋心不放愁心展，一曲尊前。</p>
                     
                     <p>唤起闲眠。</p>
                     
                     <p>露浥凉蟾分外圆。</p>
                     
                     <p>听歌看舞游情懒，写遍红笺。</p>
                     
                     <p>弹彻冰弦。</p>
                     
                     <p>别恨难凭雁与传。</p>
                     
                     <p>回阑那角珠帘影，蜂蝶殷勤。</p>
                     
                     <p>柳绽黄金。</p>
                     
                     <p>昨梦如烟记未真。</p>
                     
                     <p>是真是梦浑难问，低草迷春。</p>
                     
                     <p>高柳窥邻。</p>
                     
                     <p>满目韶华苦赚人。</p>
                     
                </div>


                <div class="meta content">
                    <hr class="line" align="right">
                    <p><a class="link under" href="../../www/list/中国当代诗七.html">中国当代诗七</a></p>
                    <p></p>
                    <p></p>
                </div>

                
            </div>
        </div>
    </div>
</div>

        <div class="mobile">
            <div id="footer" class="content">
                <div id="jinrishici-tag">水月</div>
                <span id="jinrishici-sentence">掬水月在手，弄花香满衣.</span>
            </div>

            <div class="end content">
                <p>© <a class="link under" href="https://weibo.com/wizardzhou/home">wizardzhou.weibo</a> 2020</p>
            </div>
        </div>
        <a href="http://wizardzhou.gitee.io/poem/" class="home-page" aria-label="View my home">
            <img border="0" src="/images/wizardzhou.png" />
        </a>
        </div>
    </body>
    
    
    <script>
    // 今日诗词
    function jinrishiciLoad () {
        var xhr = new XMLHttpRequest();
        xhr.open('get', 'https://v2.jinrishici.com/one.json');
        xhr.withCredentials = true;
        xhr.onreadystatechange = function () {
          if (xhr.readyState === 4) {
            var data = JSON.parse(xhr.responseText);
            // 处理示例
            var gushici = document.getElementById('jinrishici-sentence');
            gushici.innerText = data.data.content;
            var gushiciTag = document.getElementById('jinrishici-tag');
            if (data.data.matchTags.length > 0) {
                gushiciTag.innerText = data.data.matchTags[0];
            } else {
                gushiciTag.innerText = data.data.origin.author;
            }
          }
        };
        xhr.send();
    }

    jinrishiciLoad()
    </script>
    

</html>