<!DOCTYPE html>
<html>
    <head>
        <meta charset="utf-8">
        
    
        <title> 颐和园感怀 | 中国近代诗八 </title>
        <meta name="author"  content="JackeyGao">
        <meta name="description" content="Wizardzhou, 万物有灵且美.">
        <meta name="keywords"  content="Wizardzhou,, Python, Django, Poem, chinese-poetry">
        <meta http-equiv="X-UA-Compatible" content="IE=edge,chrome=1" />
        <meta name="viewport" content="width=device-width, initial-scale=1">
        <link rel="stylesheet" href="../../assets/global.css?v=3334">
        <link rel="stylesheet" href="../../assets/theme.css">
        <link rel="stylesheet" href="../../assets/semantic/components/site.min.css">
        <link rel="apple-touch-icon" sizes="180x180" href="../../assets/favicon/apple-touch-icon.png">
<link rel="icon" type="image/png" sizes="32x32" href="../../assets/favicon/favicon-32x32.png">
<link rel="icon" type="image/png" sizes="16x16" href="../../assets/favicon/favicon-16x16.png">
<link rel="manifest" href="../../assets/favicon/site.webmanifest">
<link rel="mask-icon" href="../../assets/favicon/safari-pinned-tab.svg" color="#5bbad5">
<link rel="shortcut icon" href="../../assets/favicon/favicon.ico">
<meta name="msapplication-TileColor" content="#da532c">
<meta name="msapplication-config" content="../../assets/favicon/browserconfig.xml">
<meta name="theme-color" content="#ffffff">
    <link rel="stylesheet" href="../../assets/semantic/components/grid.min.css">

    </head>
    
    <body>
        <div id="main" style="background-image: url('../../assets/images/ying.png'); ">
        
<div id="detail" class="ui stackable two column grid">
    <div class="zuo column">
        <div class="cover" style="background-image: url('../../images/unsplash233.jpg');">
            <div class="intro">
                <div class="inner">
                来自: <a href="https://unsplash.com" target="blank">unsplash</a>
                </div>
            </div>
        </div>
    </div>
    <div class="you column">
        <div class="poetry">
            <div class="inner-wrapper">
                <div class="title">
                    颐和园感怀
                </div>
                <div class="author">
                    刘咸荥
                </div>

                <div class="content" style="padding-left: 1em;">
                     
                     <p>颐和园中花含烟，颐和园外尘拂天。</p>
                     
                     <p>夺路豺狼思食肉，当春鱼鸟犹争妍。</p>
                     
                     <p>圆明一炬烟销后，踵事臻华剧可怜。</p>
                     
                     <p>万几何暇更游豫，孰为之后孰为先。</p>
                     
                     <p>云拥慈宫任往还，旖旎春光万寿山。</p>
                     
                     <p>千门万户云霞丽，奇兽珍禽日月闲。</p>
                     
                     <p>封事频传难补阙，更谁问夜叩金环。</p>
                     
                     <p>十里尘飞禦辇侵，君王视膳到园林。</p>
                     
                     <p>林深天静春如海，珠玉帘栊画里寻。</p>
                     
                     <p>秘阁诸臣趋日下，梨园子弟笑花阴。</p>
                     
                     <p>漫言退食委蛇句，且听当筵靡曼音。</p>
                     
                     <p>上下酣歌天地醉，借秋楼畔日沉沉。</p>
                     
                     <p>争传画舫名清宴，对此难为天子心。</p>
                     
                     <p>苦心终日忧文母，恭己何时理舜琴。</p>
                     
                     <p>底事词人只费才，掞彰丽藻歌灵台。</p>
                     
                     <p>脂膏润色花千朵，锦绣成围酒一杯。</p>
                     
                     <p>贵寿宫中颂无极，贡金献玉骈肩来。</p>
                     
                     <p>长桥卧波荡秋碧，俨如龙起骊山隈。</p>
                     
                     <p>高峰晴云散芬霭，行人墙外望千回。</p>
                     
                     <p>喜见九霄威凤集，不闻中泽飞鸿哀。</p>
                     
                     <p>袍绔宫人竞逐群，爱云亭畔倚斜曛。</p>
                     
                     <p>亭小香浓花共醉，何时雨遍泰山云。</p>
                     
                     <p>画笔春风缀玉英，内庭供奉老娱情。</p>
                     
                     <p>六宫学步调脂粉，四海陈书饰太平。</p>
                     
                     <p>点滴胭脂皆祸水，但从纸上写枯荣。</p>
                     
                     <p>阁中礼佛香凝袖，宝树珠林环左右。</p>
                     
                     <p>回廊复道夜灯开，万千花影琉璃透。</p>
                     
                     <p>安得分光照大千，只向宫中乞眉寿。</p>
                     
                     <p>玉澜堂中天地宽，惊飙万里起狂澜。</p>
                     
                     <p>亭边鸥泛春光暖，官舍霜飞噩梦寒。</p>
                     
                     <p>朝衣东市忠臣血，读书种子真愁绝。</p>
                     
                     <p>史官直笔俟春秋，宫女衣香娱日夕。</p>
                     
                     <p>松摧桂折复何言，虎豹当关麟凤泣。</p>
                     
                     <p>政乱谁知网在纲，不有君子何能国。</p>
                     
                     <p>园亭花鸟寂无声，灯乱妖星射凤城。</p>
                     
                     <p>米贼飞符张毒焰，燎原火烈祸旋生。</p>
                     
                     <p>惟国将亡神是听，山魈木魅解谈兵。</p>
                     
                     <p>伴食相公真祸首，后宫观听一时倾。</p>
                     
                     <p>骁将何人临大敌，强邻环集破神京。</p>
                     
                     <p>荧火光中天子走，蒙尘万马踏秋晴。</p>
                     
                     <p>芜亭豆粥餐寒色，河畔燎衣火半明。</p>
                     
                     <p>一带愁云遮渭水，翠华西止尚魂惊。</p>
                     
                     <p>归来园内意如何，依旧花浓鸟啭歌。</p>
                     
                     <p>九载宪章犹未举，十年岁历已频过。</p>
                     
                     <p>王母云霞天表归，鼎湖龙去共追随。</p>
                     
                     <p>周公践阼宣猷日，孺子承天受命时。</p>
                     
                     <p>大憝未诛空负扆，九重斧钺问谁施。</p>
                     
                     <p>朝野贿成争献纳，天潢年少肆酣嬉。</p>
                     
                     <p>歌舞楼台欢未已，池涸昆明劫灰起。</p>
                     
                     <p>晋政多门穴富金，汉将连营军背水。</p>
                     
                     <p>洛阳城外双鹅飞，歧路王孙九马死。</p>
                     
                     <p>诏下金阶作让皇，无复宫中安汝止。</p>
                     
                     <p>大旗五色拂云高，帝制冰消寒禦几。</p>
                     
                     <p>萤苑秋风鬼火青，玉阶衰草寒烟紫。</p>
                     
                     <p>铜龙雨渍苔花斑，玉玺金瓯长碎矣。</p>
                     
                     <p>三百年来缔造心，众叛亲离乃如此。</p>
                     
                     <p>陵寝松楸骨已寒，只恐黄泉嗟母子。</p>
                     
                     <p>吁嗟乎，惟天爱民观厥良，国奢示俭明训彰。</p>
                     
                     <p>玉津名园无片瓦，梁园宾客徒悲伤。</p>
                     
                     <p>露台不费中人产，阿房何处天苍苍。</p>
                     
                     <p>光宣两朝一转瞬，园中草木生辉光。</p>
                     
                     <p>即今驰禁共来往，肯教胜地咸荒凉。</p>
                     
                     <p>群公要人日游宴，车如云盖马龙骧。</p>
                     
                     <p>试看夕阳山影外，空馀野老说兴亡。</p>
                     
                </div>


                <div class="meta content">
                    <hr class="line" align="right">
                    <p><a class="link under" href="../../www/list/中国近代诗八.html">中国近代诗八</a></p>
                    <p></p>
                    <p></p>
                </div>

                
            </div>
        </div>
    </div>
</div>

        <div class="mobile">
            <div id="footer" class="content">
                <div id="jinrishici-tag">水月</div>
                <span id="jinrishici-sentence">掬水月在手，弄花香满衣.</span>
            </div>

            <div class="end content">
                <p>© <a class="link under" href="https://weibo.com/wizardzhou/home">wizardzhou.weibo</a> 2020</p>
            </div>
        </div>
        <a href="http://wizardzhou.gitee.io/poem/" class="home-page" aria-label="View my home">
            <img border="0" src="/images/wizardzhou.png" />
        </a>
        </div>
    </body>
    
    
    <script>
    // 今日诗词
    function jinrishiciLoad () {
        var xhr = new XMLHttpRequest();
        xhr.open('get', 'https://v2.jinrishici.com/one.json');
        xhr.withCredentials = true;
        xhr.onreadystatechange = function () {
          if (xhr.readyState === 4) {
            var data = JSON.parse(xhr.responseText);
            // 处理示例
            var gushici = document.getElementById('jinrishici-sentence');
            gushici.innerText = data.data.content;
            var gushiciTag = document.getElementById('jinrishici-tag');
            if (data.data.matchTags.length > 0) {
                gushiciTag.innerText = data.data.matchTags[0];
            } else {
                gushiciTag.innerText = data.data.origin.author;
            }
          }
        };
        xhr.send();
    }

    jinrishiciLoad()
    </script>
    

</html>