<!DOCTYPE html>
<html>
    <head>
        <meta charset="utf-8">
        
    
        <title> 浮生杂咏八十首 | 中国近代诗五十六 </title>
        <meta name="author"  content="JackeyGao">
        <meta name="description" content="Wizardzhou, 万物有灵且美.">
        <meta name="keywords"  content="Wizardzhou,, Python, Django, Poem, chinese-poetry">
        <meta http-equiv="X-UA-Compatible" content="IE=edge,chrome=1" />
        <meta name="viewport" content="width=device-width, initial-scale=1">
        <link rel="stylesheet" href="../../assets/global.css?v=3334">
        <link rel="stylesheet" href="../../assets/theme.css">
        <link rel="stylesheet" href="../../assets/semantic/components/site.min.css">
        <link rel="apple-touch-icon" sizes="180x180" href="../../assets/favicon/apple-touch-icon.png">
<link rel="icon" type="image/png" sizes="32x32" href="../../assets/favicon/favicon-32x32.png">
<link rel="icon" type="image/png" sizes="16x16" href="../../assets/favicon/favicon-16x16.png">
<link rel="manifest" href="../../assets/favicon/site.webmanifest">
<link rel="mask-icon" href="../../assets/favicon/safari-pinned-tab.svg" color="#5bbad5">
<link rel="shortcut icon" href="../../assets/favicon/favicon.ico">
<meta name="msapplication-TileColor" content="#da532c">
<meta name="msapplication-config" content="../../assets/favicon/browserconfig.xml">
<meta name="theme-color" content="#ffffff">
    <link rel="stylesheet" href="../../assets/semantic/components/grid.min.css">

    </head>
    
    <body>
        <div id="main" style="background-image: url('../../assets/images/ying.png'); ">
        
<div id="detail" class="ui stackable two column grid">
    <div class="zuo column">
        <div class="cover" style="background-image: url('../../images/img32.jpg');">
            <div class="intro">
                <div class="inner">
                来自: <a href="#" target="blank">互联网</a>
                </div>
            </div>
        </div>
    </div>
    <div class="you column">
        <div class="poetry">
            <div class="inner-wrapper">
                <div class="title">
                    浮生杂咏八十首
                </div>
                <div class="author">
                    施蛰存
                </div>

                <div class="content" style="padding-left: 1em;">
                     
                     <p>水亭馀址傍宫墙，古屋三间对夕阳。</p>
                     
                     <p>总角生涯犹在眼，泥猫蜡凤满匡床。</p>
                     
                     <p>侍亲旅食到吴门，乌鹊桥西暂托根。</p>
                     
                     <p>记得沈家园子里，紫藤花发满颓垣。</p>
                     
                     <p>卜邻问舍再移家，家具寥寥不满车。</p>
                     
                     <p>醋库巷中新屋好，南窗日日学涂鸦。</p>
                     
                     <p>郑重严亲为启蒙，上元灯下烛花红。</p>
                     
                     <p>明朝负笈从师去，天地元黄宇宙洪。</p>
                     
                     <p>鸦喧雀噪夕阳催，一巷儿童放学回。</p>
                     
                     <p>蹴鞠飞堶忙不了，马铃担子过桥来。</p>
                     
                     <p>响屧廊前花满枝，闲听乡老话西施。</p>
                     
                     <p>归来却入寒山寺，诵得枫桥夜泊诗。</p>
                     
                     <p>虎丘山下赛神忙，清晓先来佔地方。</p>
                     
                     <p>待得神来又惊却，回头偷眼好娘娘。</p>
                     
                     <p>绕室吟哦兴未休，箪瓢不设若为谋。</p>
                     
                     <p>未园才子无人识，道是东厢沈毒头。</p>
                     
                     <p>万卷琳琅付典藏，槐斋清寂动芸香。</p>
                     
                     <p>家君传癖忘休沐，不羡人间南面王。</p>
                     
                     <p>革命军兴世局移，家君失职赋流离。</p>
                     
                     <p>金阊六载因缘尽，挈妇将雏别拣枝。</p>
                     
                     <p>故国儒生非世用，废居或可鲁曹间。</p>
                     
                     <p>俯颜来就机云里，便与商人日往还。</p>
                     
                     <p>苏州语软邮声娇，奉泖伧言近霅苕。</p>
                     
                     <p>生小吴侬难改口，经年犹不别毛苗。</p>
                     
                     <p>慈亲织作鸣机息，孺子书声亦朗然。</p>
                     
                     <p>岂意人间有风浪，篷窗灯火米家船。</p>
                     
                     <p>旧居逼仄仅支床，问舍迁乔又一忙。</p>
                     
                     <p>静院华堂喧燕雀，青箱十二满书房。</p>
                     
                     <p>百年家世惯萍浮，乞食吹箫我不羞。</p>
                     
                     <p>橐笔江湖无里贯，乡关惭愧说杭州。</p>
                     
                     <p>历劫归来觅旧游，芜城门巷剩荒丘。</p>
                     
                     <p>空桑三宿犹馀恋，何况莼乡二十秋。</p>
                     
                     <p>桦烛金炉一水香，龙潭胜事入高唐。</p>
                     
                     <p>我来已落沧桑后，裙屐风流付夕阳。</p>
                     
                     <p>绿天深处竹千竿，白鸟来时玉一团。</p>
                     
                     <p>不忘城东马?寺，几人觅句此盘桓。</p>
                     
                     <p>水榭荷香醉白池，纳凉逃暑最相宜。</p>
                     
                     <p>葛衣纨扇三年少，抵掌论文得几时。</p>
                     
                     <p>东山凤陆佘辰薛，西崦机云天马昆。</p>
                     
                     <p>逸士名姬遗韵绝，圣堂圣母独称尊。</p>
                     
                     <p>暮春三月江南意，草长花繁莺乱飞。</p>
                     
                     <p>解得杜陵诗境界，要将丽句发清词。</p>
                     
                     <p>鹅笼蚁穴事荒唐，红线黄衫各擅场。</p>
                     
                     <p>堪笑冬烘子不语，传奇志怪亦文章。</p>
                     
                     <p>自君之出妾如何，随意诗人为琢磨。</p>
                     
                     <p>三句五言吟易得，居然乐府入声歌。</p>
                     
                     <p>丽淫丽则赋才难，饮恨销魂入肺肝。</p>
                     
                     <p>欲与江郎争壁垒，笑啼不得付长叹。</p>
                     
                     <p>新来虔诵祛庐文，化电声光亦典坟。</p>
                     
                     <p>唐宋八家置高阁，莎翁乐府作之君。</p>
                     
                     <p>南雍北监无我分，来看钱塘八月潮。</p>
                     
                     <p>西学未闻中学废，能通胡语即天骄。</p>
                     
                     <p>湖上忽逢大小戴，襟怀磊落笔緃横。</p>
                     
                     <p>叶张墨阵鹅堪换，同缔芝兰文字盟。</p>
                     
                     <p>襆被从师沪海滨，欲求新学作新民。</p>
                     
                     <p>知难行亦未尝易，自愧材非革命人。</p>
                     
                     <p>青云子弟气吞牛，欲鼓风雷动九州。</p>
                     
                     <p>沧海腾波龙起蛰，成仁取义各千秋。</p>
                     
                     <p>冰之落落难谐俗，骨重神寒志不降。</p>
                     
                     <p>晚岁自知多傲气，故人犹幸许同窗。</p>
                     
                     <p>王郎博识辩才雄，赢得人呼拗相公。</p>
                     
                     <p>是是非非吾从众，知君与世不相容。</p>
                     
                     <p>一灯共读对床眠，许子渊渊思入玄。</p>
                     
                     <p>誉满瀛寰人性论。</p>
                     
                     <p>归来寂寞抱残编。</p>
                     
                     <p>田郎落落矜言笑，说到橙乡便矫情。</p>
                     
                     <p>维特迷娘莎乐美，眉飞色舞到三更。</p>
                     
                     <p>残花啼露不留春，文选楼中少一人。</p>
                     
                     <p>海上成连来慰问，瑶琴一曲乐嘉宾。</p>
                     
                     <p>斗酒壶浆徯我后，将谓后来民可苏。</p>
                     
                     <p>岂知一夕萁煎豆，革命功成血洗衢。</p>
                     
                     <p>短衣窄袖肆猖狂，奉旨拿人犬引狼。</p>
                     
                     <p>工厂学宫钩党急，望门投止各逋亡。</p>
                     
                     <p>晦迹江城无可为，楚骚三读未舒眉。</p>
                     
                     <p>甑尘瓶罄艰生事，挟策姑为童子师。</p>
                     
                     <p>海澨党人纷北走，燕都逋客垒南奔。</p>
                     
                     <p>侧身天地苍茫里，煦沫相濡志士冤。</p>
                     
                     <p>小阁忽成逋逃薮，蛰居浑与世相忘。</p>
                     
                     <p>笔耕墨染亦劳务，从今文学有工场。</p>
                     
                     <p>新俄文学曙光期，洗净风花雪月辞。</p>
                     
                     <p>拉朽摧枯树型范，导扬革命福蒸黎。</p>
                     
                     <p>蓬岛归来呐呐鸥，论文谈艺薄前修。</p>
                     
                     <p>不随时变非高手，能上尖端是一流。</p>
                     
                     <p>龙蛇起蛰戊辰年，文运隆昌笔墨妍。</p>
                     
                     <p>不分狂言触时忌，工场成品未成镌。</p>
                     
                     <p>同声同气自相求，风虎云龙会九州。</p>
                     
                     <p>几复东林新社党，异军突起尽苍头。</p>
                     
                     <p>宝兴东路新书店，大字招牌第一线。</p>
                     
                     <p>列车无轨任横行，巡捕警官皆色变。</p>
                     
                     <p>拔新领异洗陈辞，卷土重来别建麾。</p>
                     
                     <p>新店开张浮一沫，存亡朝夕不容知。</p>
                     
                     <p>工场生产费商量，左右徘徊失主张。</p>
                     
                     <p>可怜八卷新文艺，转向无何自取殃。</p>
                     
                     <p>编排校印事躬亲，何似临安陈道人。</p>
                     
                     <p>纸墨精良装帧好，麻沙俗本愧前尘。</p>
                     
                     <p>虬江路口好茶居，宾至如归席不虚。</p>
                     
                     <p>学士文人兼画伯，茗边一笑定交初。</p>
                     
                     <p>艺术三家顾盼豪，欲尊民族敌朱毛。</p>
                     
                     <p>一篇露布无能草，却遣旁人代捉刀。</p>
                     
                     <p>淞滨烽火连三月，倭患侵凌破万家。</p>
                     
                     <p>败壁颓垣灰烬里，谁能风雅扇文华。</p>
                     
                     <p>襆被归来暂避兵，小楼还我读书声。</p>
                     
                     <p>彷徨来日无生计，欲弃儒冠去耦耕。</p>
                     
                     <p>一纸书垂青眼来，因缘遇合协三才。</p>
                     
                     <p>枥下老骥无骏骨，那堪珍重上燕台。</p>
                     
                     <p>再来冯妇士林嗤，廖化先锋亦自疑。</p>
                     
                     <p>左右逢源无适莫，衡文吾道一中之。</p>
                     
                     <p>儒墨何妨共一堂，殊途未必不同行。</p>
                     
                     <p>蝶衔红蕊蜂衔粉，来助青春一月忙。</p>
                     
                     <p>一刀一尺三支笔，批抹时文到日斜。</p>
                     
                     <p>如此生涯马纯上，为人作嫁我丧吾。</p>
                     
                     <p>十里洋场聚九流，文坛新旧各千秋。</p>
                     
                     <p>相轻相重风云幻，茶酒交情敢不修。</p>
                     
                     <p>心史遗民画建兰，植根无地与人看。</p>
                     
                     <p>风景不多文饭少，独行孤掌意阑珊。</p>
                     
                     <p>粉腻脂残饱世情，况兼疲病损心兵。</p>
                     
                     <p>十年一觉文坛梦，赢得洋场恶少名。</p>
                     
                     <p>语堂桴鼓遥相应，赤帜高张小品尊。</p>
                     
                     <p>经史百家死文字，性灵幽默此其源。</p>
                     
                     <p>三百年来覆瓿馀，一时身价等琼琚。</p>
                     
                     <p>书林喜发新财路，梨枣争开小品书。</p>
                     
                     <p>编书容易著书难，我亦逢场作选官。</p>
                     
                     <p>新得翠娱三十卷。</p>
                     
                     <p>竞陵钞了又公安。</p>
                     
                     <p>词话惊闻古本珍，金瓶艳史又时新。</p>
                     
                     <p>北来秘笈成奇货，一夕传真化百身。</p>
                     
                     <p>珍本丛书巧立名，郑家文库亦虚声。</p>
                     
                     <p>书生不解陶朱术，掩护兰陵笑笑生。</p>
                     
                     <p>圈点古书非易事，从来章句有专功。</p>
                     
                     <p>谬本流传吾滋愧，鲁鱼亥豕患无穷。</p>
                     
                     <p>同床异梦各参商，各取所需亦未妨。</p>
                     
                     <p>岂意淞滨飞炮火，书林好景总收场。</p>
                     
                     <p>养疾来楼释氏宫，欲依梵呗證无空。</p>
                     
                     <p>不期又堕红尘劫，还拥皋比莺燕丛。</p>
                     
                     <p>横河桥畔女黉宫，蘅圃风流指顾中。</p>
                     
                     <p>罢讲闲居无个事，茗边坐赏玉玲珑。</p>
                     
                     <p>湖上茶寮喜雨台，每逢休务必先来。</p>
                     
                     <p>平生佞古初开眼，抱得宋元窑器回。</p>
                     
                     <p>倭氛已见风云变，文士犹为口号争。</p>
                     
                     <p>海滨尘嚣吾已厌，一肩行李赋西征。</p>
                     
                </div>


                <div class="meta content">
                    <hr class="line" align="right">
                    <p><a class="link under" href="../../www/list/中国近代诗五十六.html">中国近代诗五十六</a></p>
                    <p></p>
                    <p></p>
                </div>

                
            </div>
        </div>
    </div>
</div>

        <div class="mobile">
            <div id="footer" class="content">
                <div id="jinrishici-tag">水月</div>
                <span id="jinrishici-sentence">掬水月在手，弄花香满衣.</span>
            </div>

            <div class="end content">
                <p>© <a class="link under" href="https://weibo.com/wizardzhou/home">wizardzhou.weibo</a> 2020</p>
            </div>
        </div>
        <a href="http://wizardzhou.gitee.io/poem/" class="home-page" aria-label="View my home">
            <img border="0" src="/images/wizardzhou.png" />
        </a>
        </div>
    </body>
    
    
    <script>
    // 今日诗词
    function jinrishiciLoad () {
        var xhr = new XMLHttpRequest();
        xhr.open('get', 'https://v2.jinrishici.com/one.json');
        xhr.withCredentials = true;
        xhr.onreadystatechange = function () {
          if (xhr.readyState === 4) {
            var data = JSON.parse(xhr.responseText);
            // 处理示例
            var gushici = document.getElementById('jinrishici-sentence');
            gushici.innerText = data.data.content;
            var gushiciTag = document.getElementById('jinrishici-tag');
            if (data.data.matchTags.length > 0) {
                gushiciTag.innerText = data.data.matchTags[0];
            } else {
                gushiciTag.innerText = data.data.origin.author;
            }
          }
        };
        xhr.send();
    }

    jinrishiciLoad()
    </script>
    

</html>