<!DOCTYPE html>
<html>
    <head>
        <meta charset="utf-8">
        
    
        <title> 玉楼春 | 中国当代诗七 </title>
        <meta name="author"  content="JackeyGao">
        <meta name="description" content="Wizardzhou, 万物有灵且美.">
        <meta name="keywords"  content="Wizardzhou,, Python, Django, Poem, chinese-poetry">
        <meta http-equiv="X-UA-Compatible" content="IE=edge,chrome=1" />
        <meta name="viewport" content="width=device-width, initial-scale=1">
        <link rel="stylesheet" href="../../assets/global.css?v=3334">
        <link rel="stylesheet" href="../../assets/theme.css">
        <link rel="stylesheet" href="../../assets/semantic/components/site.min.css">
        <link rel="apple-touch-icon" sizes="180x180" href="../../assets/favicon/apple-touch-icon.png">
<link rel="icon" type="image/png" sizes="32x32" href="../../assets/favicon/favicon-32x32.png">
<link rel="icon" type="image/png" sizes="16x16" href="../../assets/favicon/favicon-16x16.png">
<link rel="manifest" href="../../assets/favicon/site.webmanifest">
<link rel="mask-icon" href="../../assets/favicon/safari-pinned-tab.svg" color="#5bbad5">
<link rel="shortcut icon" href="../../assets/favicon/favicon.ico">
<meta name="msapplication-TileColor" content="#da532c">
<meta name="msapplication-config" content="../../assets/favicon/browserconfig.xml">
<meta name="theme-color" content="#ffffff">
    <link rel="stylesheet" href="../../assets/semantic/components/grid.min.css">

    </head>
    
    <body>
        <div id="main" style="background-image: url('../../assets/images/ying.png'); ">
        
<div id="detail" class="ui stackable two column grid">
    <div class="zuo column">
        <div class="cover" style="background-image: url('../../images/img74.jpg');">
            <div class="intro">
                <div class="inner">
                来自: <a href="#" target="blank">互联网</a>
                </div>
            </div>
        </div>
    </div>
    <div class="you column">
        <div class="poetry">
            <div class="inner-wrapper">
                <div class="title">
                    玉楼春
                </div>
                <div class="author">
                    赵尊岳
                </div>

                <div class="content" style="padding-left: 1em;">
                     
                     <p>日高深院愁春莫。</p>
                     
                     <p>倦绿成阴新网户。</p>
                     
                     <p>流莺惊醒玉楼人，独倚画阑吹柳絮。</p>
                     
                     <p>梦中为雨为云处。</p>
                     
                     <p>醒了却教巫峡去。</p>
                     
                     <p>无情柳絮逐东风，飞过年时携手路。</p>
                     
                     <p>帘波拂晓屏山莫。</p>
                     
                     <p>眉也乍舒寒约住。</p>
                     
                     <p>总然寒尽不成欢，愁满落花芳草路。</p>
                     
                     <p>路歧毕竟曾相遇。</p>
                     
                     <p>相遇谁教轻别去。</p>
                     
                     <p>垂杨也为系斑骓，绿到天涯肠断处。</p>
                     
                     <p>红牙旧曲传香素。</p>
                     
                     <p>金谱新腔移雁柱。</p>
                     
                     <p>醉余好梦几回圆，赚得芳春无处去。</p>
                     
                     <p>花枝长好春长住。</p>
                     
                     <p>底事春风欺弱絮。</p>
                     
                     <p>春风无力鬓云低，弹彻伊州羞自觑。</p>
                     
                     <p>飞红作雨香成阵。</p>
                     
                     <p>苦恨将离消息近。</p>
                     
                     <p>当归何事不归来，欲向柳梢眉月问。</p>
                     
                     <p>柳梢盼断人无信。</p>
                     
                     <p>眉月那知心上恨。</p>
                     
                     <p>灯花鹊喜更无凭，祇是韶光容易尽。</p>
                     
                     <p>春深花下传觞宴。</p>
                     
                     <p>拨尽新笋倾别怨。</p>
                     
                     <p>片风丝雨短长亭，梦草铺茵晴未遍。</p>
                     
                     <p>明朝得似今朝健。</p>
                     
                     <p>也羡沙鸥无聚散。</p>
                     
                     <p>莫辞襟袖更淋浪，消领玉奴深意劝。</p>
                     
                     <p>杏钿昼暖琉璃静。</p>
                     
                     <p>百啭黄鹂枝上听。</p>
                     
                     <p>东风吹彻绣帘深，怪底愁春犹未醒。</p>
                     
                     <p>宫眉浅画窥妆镜。</p>
                     
                     <p>柳叶菱花红翠影。</p>
                     
                     <p>画眉休画远山眉，山远归期难与定。</p>
                     
                     <p>轻云阁雨时光好。</p>
                     
                     <p>杨柳眠吃花信早。</p>
                     
                     <p>青春明镜彩鸾娇，碧月雕梁新燕小。</p>
                     
                     <p>桂堂东畔多幽草。</p>
                     
                     <p>苦恨凤鞋纤印少。</p>
                     
                     <p>朅来愁病两侵寻，总被多情风月笑。</p>
                     
                     <p>一声羌笛离亭晚。</p>
                     
                     <p>吹彻东风回柳眼。</p>
                     
                     <p>相催无奈马嘶频，临别且教尊酒满。</p>
                     
                     <p>音书易断情无断。</p>
                     
                     <p>珍重天涯寒共暖。</p>
                     
                     <p>天涯寒暖总凄凉，写遍长笺犹恨短。</p>
                     
                     <p>杜鹃啼彻春难住。</p>
                     
                     <p>芳草织成春去路。</p>
                     
                     <p>残寒萧瑟掩斜门，丝雨廉纤沾舞絮。</p>
                     
                     <p>春长无奈归期误。</p>
                     
                     <p>说与东风真负负。</p>
                     
                     <p>东风祇解飏残红，红到杜鹃啼彻处。</p>
                     
                     <p>珠喉掩抑筝尘里。</p>
                     
                     <p>得似君歌能有几。</p>
                     
                     <p>轻翻翠袂遏行云，乍破银瓶倾碧水。</p>
                     
                     <p>拨弦转轴轮纤指。</p>
                     
                     <p>不尽弦中深浅意。</p>
                     
                     <p>风流纵得博人怜，锦瑟华年须惜起。</p>
                     
                     <p>秋容净似春酲醒。</p>
                     
                     <p>月到花阴花罨镜。</p>
                     
                     <p>镜奁长对影娥池，潋碧风微眉语静。</p>
                     
                     <p>流萤飞去蘼芜径。</p>
                     
                     <p>芳树倦雅栖未定。</p>
                     
                     <p>此时情景恰宜诗，诗兴朅来能几剩。</p>
                     
                     <p>粉娘妆面芙蓉似。</p>
                     
                     <p>端合小颦题小字。</p>
                     
                     <p>宵深无奈画屏寒，梦浅却消银烛泪。</p>
                     
                     <p>尊前最忆年时事。</p>
                     
                     <p>弦上难论无限意。</p>
                     
                     <p>蛮笺十样寄深情，情重去鸿禁得未。</p>
                     
                     <p>啼莺似唤钿车住。</p>
                     
                     <p>莫向长亭芳草路。</p>
                     
                     <p>香轮轧轧碾珠尘，最是人间肠断处。</p>
                     
                     <p>柳眉浅画遥山妒。</p>
                     
                     <p>柳絮情多黏绣户。</p>
                     
                     <p>斑骓也莫怯征程，懊恨阳关催别去。</p>
                     
                     <p>宿酲初醒忺临镜。</p>
                     
                     <p>风峭微松云雨鬓。</p>
                     
                     <p>小园新绿渐成阴，深院落红如有信。</p>
                     
                     <p>花风数尽情无尽。</p>
                     
                     <p>瘦损为谁嫞自问。</p>
                     
                     <p>玉箫吹彻别离声，犹有画帘工罨恨。</p>
                     
                     <p>消磨长日无长计。</p>
                     
                     <p>凭遍回廊花满地。</p>
                     
                     <p>篆烟萦绕茜窗纱，缕缕似传心上意。</p>
                     
                     <p>伤心本事皆前事。</p>
                     
                     <p>灌溉愁根除有泪。</p>
                     
                     <p>不须弹泪向东风，此恨问天天亦醉。</p>
                     
                     <p>高楼不似吴云近。</p>
                     
                     <p>消息楼头何处问。</p>
                     
                     <p>珠吭可是旧时莺，还向刺桐花里认。</p>
                     
                     <p>人人芳约难凭信。</p>
                     
                     <p>日日番风吹别恨。</p>
                     
                     <p>番风送得锦书来，蚤是侬愁消领尽。</p>
                     
                     <p>流莺啼处金丝软。</p>
                     
                     <p>春似画图新渲染。</p>
                     
                     <p>泥香消得燕衔忙，花亸恰如人醉浅。</p>
                     
                     <p>楼台夕照闻歌管。</p>
                     
                     <p>拾翠归来浑未晚。</p>
                     
                     <p>晚风无绪不知愁，款款兰衾嫞自展。</p>
                     
                     <p>红绡换曲谁论价。</p>
                     
                     <p>醉倒歌楼明月夜。</p>
                     
                     <p>烧残龙脑梦常温，倚立凤帏人似画。</p>
                     
                     <p>含情顾影菱花下。</p>
                     
                     <p>绿映鬟云妆堕马。</p>
                     
                     <p>娇颦忽逗倦眉尖，似忆宵深灯畔话。</p>
                     
                     <p>娇莺弱柳能歌舞。</p>
                     
                     <p>柳外骢嘶知几度。</p>
                     
                     <p>不成歌舞不关情，底事花时轻别去。</p>
                     
                     <p>游丝袅遍墙东路。</p>
                     
                     <p>祇是风流难约住。</p>
                     
                     <p>风流天付与疏狂，冶叶倡条知甚处。</p>
                     
                     <p>琼英妒煞朱颜媆。</p>
                     
                     <p>巧绾绿云新掠鬓。</p>
                     
                     <p>香罗省识瘦腰围，手把花枝嫞对镜。</p>
                     
                     <p>玉郎别后无音信。</p>
                     
                     <p>去燕来鸿难借问。</p>
                     
                     <p>千红万紫织浓春，得似回文诗里恨。</p>
                     
                     <p>一枝香玉梅初绽。</p>
                     
                     <p>卐字沈熏烟未散。</p>
                     
                     <p>锦翻新样被池鸳，花卜归期灯足雁。</p>
                     
                     <p>寒消三九宜芳盏。</p>
                     
                     <p>可奈清尊愁倚惯。</p>
                     
                     <p>总然拌醉得瞢腾，梦里为欢终有限。</p>
                     
                </div>


                <div class="meta content">
                    <hr class="line" align="right">
                    <p><a class="link under" href="../../www/list/中国当代诗七.html">中国当代诗七</a></p>
                    <p></p>
                    <p></p>
                </div>

                
            </div>
        </div>
    </div>
</div>

        <div class="mobile">
            <div id="footer" class="content">
                <div id="jinrishici-tag">水月</div>
                <span id="jinrishici-sentence">掬水月在手，弄花香满衣.</span>
            </div>

            <div class="end content">
                <p>© <a class="link under" href="https://weibo.com/wizardzhou/home">wizardzhou.weibo</a> 2020</p>
            </div>
        </div>
        <a href="http://wizardzhou.gitee.io/poem/" class="home-page" aria-label="View my home">
            <img border="0" src="/images/wizardzhou.png" />
        </a>
        </div>
    </body>
    
    
    <script>
    // 今日诗词
    function jinrishiciLoad () {
        var xhr = new XMLHttpRequest();
        xhr.open('get', 'https://v2.jinrishici.com/one.json');
        xhr.withCredentials = true;
        xhr.onreadystatechange = function () {
          if (xhr.readyState === 4) {
            var data = JSON.parse(xhr.responseText);
            // 处理示例
            var gushici = document.getElementById('jinrishici-sentence');
            gushici.innerText = data.data.content;
            var gushiciTag = document.getElementById('jinrishici-tag');
            if (data.data.matchTags.length > 0) {
                gushiciTag.innerText = data.data.matchTags[0];
            } else {
                gushiciTag.innerText = data.data.origin.author;
            }
          }
        };
        xhr.send();
    }

    jinrishiciLoad()
    </script>
    

</html>